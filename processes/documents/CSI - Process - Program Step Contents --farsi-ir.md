
&nbsp;محتوای استپ‌های برنامه

**CS**

Internship

| تاریخ این نسخه | ۰۴/۰۷/۱۴۰۳ | شماره این نسخه | 0.66 |     |     |
| --- | --- | --- | --- | --- | --- |
| عنوان مستند | محتوای استپ‌های برنامه |     |     |     |     |
| نام فایل |     |     |     |     |     |
| توضیحات | در این مستند، درباره محتوای استپ‌های برنامه شرح داده شده ‌است. |     |     |     |     |

# مقدمه

برنامه CS Internship از دوره‌های آموزشی مختلفی تشکیل شده است. هر یک از این دوره‌های آموزشی شامل دو فاز آموزشی است. فاز آموزشی اول، «فاز مطالعاتی» نام دارد. فاز مطالعاتی از چندین مرحله تشکیل شده است که به هریک از این مراحل، «استپ» گفته می شود.

در هر کدام از این استپ‌ها، منابع مختلفی برای مطالعه و وظایفی برای انجام دادن در نظر گرفته شده‌است. به هریک از منابع مطالعاتی «استادی آیتم» گفته می‌شود و به هریک از وظایف در برنامه CS Internship، «تسک» گفته می‌شود. 



# مخاطب

این داکیومنت به منظور آگاه‌سازی تمامی اینترن‌های برنامه CS-Internship تهیه شده است. مخاطبان اصلی آن، اینترن‌هایی هستند که به دنبال آشنایی کامل با ساختار دوره‌ها، مراحل (استپ‌ها) و وظایف خود در طول برنامه می‌باشند.

# معرفی موضوع

هنگامی که اینترن‌ها وارد برنامه CS-Internship می‌شوند، لازم است با ساختار و مفاهیم کلیدی استپ‌های دوره آشنا شوند. استپ‌ها به عنوان بخش‌های اصلی هر دوره، مسیر یادگیری اینترن‌ها را تعیین می‌کنند و شامل فعالیت‌های آموزشی و تمرینی هستند. این داکیومنت طراحی شده تا به اینترن‌ها کمک کند با محتوای استپ‌ها، نحوه تعهد دادن به ددلاین‌ها، و نحوه گزارش‌دهی هفتگی آشنا شوند و بتوانند با برنامه‌ریزی مناسب، مسیر پیشرفت خود را با موفقیت طی کنند.

# شرح جزئیات

توضیح استپ های برنامه CS-Internship 

۱- معرفی دوره‌ها

برنامه‌ی CS-Internship شامل سه دوره‌ی اصلی است که هر کدام برای آماده‌سازی تخصصی اینترن‌ها در حوزه‌های مختلف فناوری طراحی شده‌اند. هر دوره بسته به مسیر یادگیری و حجم مطالب به چندین مرحله یا استپ تقسیم شده است. این استپ‌ها به عنوان گام‌های اصلی در مسیر یادگیری تعریف می‌شوند که به تدریج مباحث پیچیده‌تر را پوشش می‌دهند و از پایه تا پیشرفته هدایت می‌کنند. 

۲- استپ‌های دوره

هر استپ شامل بخش‌های زیر است:

۱- استادی آیتم Study Itemها: این بخش شامل منابع آموزشی معرفی شده، مانند کتاب‌ها، مقالات، داکیومنت‌ها یا ویدیوهای آموزشی است که برای یادگیری مباحث کلیدی استفاده می‌شود. این منابع پایه‌ی تئوریک و علمی هر استپ را تشکیل می‌دهند.

۲- تسک Taskها: وظایف تمرینی که اینترن‌ها باید برای درک و تمرین مفاهیم انجام دهند. این وظایف می‌تواند شامل کارهایی مثل ایجاد حساب کاربری در یک پلتفرم، یا پیاده‌سازی یک پروژه کامل باشد و نقش بخش عملی و تمرینی هر استپ را دارد.

۳-	ویدیوهای کارگاه‌های منتورشیپ: در پایان هر استپ، دو یا سه ویدیو از کارگاه‌های منتورشیپ در اختیار اینترن‌ها قرار می‌گیرد. هر اینترن باید ابتدا ویدیوی اول را مشاهده کرده، گزارش آن را ارسال کند و در جلسه‌ی کارگاه مربوطه شرکت نماید. سپس می‌تواند ویدیوی دوم را مشاهده کند و برای آن نیز همین مراحل را طی کند. این فرایند ممکن است زمان‌بر باشد، بنابراین توصیه می‌شود اینترن‌ها از همان ابتدای استپ، برای تماشای ویدیوها و انجام مراحل مرتبط با آن، یک برنامه‌ی زمانی مناسب تنظیم کنند تا بتوانند به‌موقع تمامی مراحل را به پایان برسانند.

این ساختار به اینترن‌ها کمک می‌کند تا هم‌زمان با یادگیری تئوری، مهارت‌های عملی خود را نیز تقویت کنند و در نهایت از مهارت ها ی ارتباطی و کسب و کاری بهره‌مند شوند.

# تعهد دادن (ددلاین)
پس از اینکه کوردینیتور استپ جدید را در گروه Coordination، قسمت Report ارسال کرد، اینترن ۲۴ ساعت فرصت دارد تا استپ را بررسی کند و میزان زمان مورد نیاز برای مطالعه Study Itemها، انجام Taskها، تماشای ویدیوها و شرکت در جلسات را ارزیابی کند. سپس، اینترن باید یک پیام تلگرامی در همان گروه Coordination، قسمت Report بنویسد. این پیام باید شامل موارد زیر باشد:

هشتگ تعهد: اینترن باید با استفاده از هشتگ #تعهد، تعهد خود را اعلام کند.

معرفی خود: اینترن باید به طور مختصر خود را معرفی کند.

تاریخ ددلاین: اینترن باید تاریخ دقیق ددلاینی که متعهد به انجام وظایف است را مشخص نماید.

هشتگ‌های برنامه: اینترن باید از هشتگ‌های مرتبط با برنامه و همچنین شماره استپ برای سازماندهی بهتر و پیگیری تعهدات استفاده کند.

در نهایت، اینترن باید کوردینیتور را منشن کند تا تعهد خود را به اطلاع وی برساند.

برای نمونه و راهنمایی بیشتر، اینترن می‌تواند با جستجوی هشتگ #تعهد در گروه، پیام‌های مشابه سایر اعضا را مشاهده کند.

این ساختار کمک می‌کند تا برنامه‌ریزی و پیشرفت وظایف اینترن‌ها با شفافیت بیشتری انجام شود.

# گزارش‌های هفتگی
گزارش هفتگی، مستندی است که میزان فعالیت اینترن را در طول هفته نشان می‌دهد. از آنجایی که این دوره به صورت خودخوان است، اینترن‌ها موظف هستند تا هر استپ را به طور مستقل پیش ببرند. برای اینکه میزان پیشرفت و فعالیت هر اینترن مشخص باشد، از آنها خواسته شده که به ازای هر Study Item و Task حداقل یک پست در شبکه‌های اجتماعی زیر منتشر کنند:

لینکدین: پست باید از دید فنی به موضوع مرتبط باشد و شامل توضیحات دقیق و تخصصی باشد، تا دانش و مهارت‌های فنی اینترن در رابطه با استادی آیتم یا تسک نشان داده شود.

تلگرام: پستی فنی مشابه لینکدین که به اشتراک‌گذاری اطلاعات تخصصی می‌پردازد و در گروه تلگرامی مخصوص دوره منتشر می‌شود.

توییتر: این پست بیشتر شامل احساسات، تجربیات و چالش‌های اینترن در حین انجام تسک یا استادی آیتم است و فضایی غیررسمی‌تر برای بیان تجربه‌های شخصی ایجاد می‌کند.

این پست‌ها به عنوان ابزاری برای پیگیری فعالیت‌ها و سنجش میزان کار انجام‌شده توسط اینترن‌ها طراحی شده‌اند. همچنین، برای نظارت دقیق‌تر بر پیشرفت هر اینترن، ارسال منظم گزارش هفتگی الزامی است. این گزارش‌ها به منتورهای دوره این امکان را می‌دهند که وضعیت پیشرفت اینترن‌ها را به‌طور شفاف بررسی کنند

فایل گزارش: اینترن باید یک فایل Word تهیه کند که شامل موارد زیر باشد:

•	اطلاعات شخصی اینترن

•	شماره استپ

•	شماره گزارش

•	جداولی که نشان‌دهنده Study Itemها یا Taskهای انجام شده است.

هر جدول باید موارد زیر را پوشش دهد:

•	لینک پست‌ها در شبکه‌های اجتماعی

•	تاریخ انتشار پست‌ها

•	مشخص کردن اینکه پست در کدام شبکه اجتماعی منتشر شده است.


# ارائه آنلاین
در اکثر استپ‌ها، دو تسک پایانی به ارائه آنلاین اختصاص دارد:

تسک یکی مانده به آخر- هماهنگی زمان ارائه آنلاین: این تسک مربوط به هماهنگی و تعیین یک زمان مناسب برای ارائه آنلاین با منتورها یا دستیار منتورها است. این هماهنگی باید به گونه‌ای انجام شود که تمام اعضا در زمان مشخص‌شده حضور داشته باشند.

تسک آخر- انجام ارائه آنلاین: این تسک مربوط به اجرای ارائه آنلاین است که در آن اینترن باید با توجه به مفاهیم و مهارت‌هایی که در آن استپ یاد گرفته است، یک موضوع مرتبط را انتخاب کند و به‌صورت زنده در لینکدین یک ارائه ۲۰ دقیقه‌ای برگزار نماید. در این ارائه، اینترن باید توانایی خود را در توضیح موضوع انتخابی نشان دهد.

هر دو تسک نیز باید به همراه پست‌های مرتبط در شبکه‌های اجتماعی (لینکدین، تلگرام، توییتر) مستند شوند و در گزارش هفتگی به‌طور کامل ثبت گردند. و همچنین برای فرایند ارائه آنلاین، یک مستند جامع به نام Set Live Presentation Time تهیه شده است که اینترن‌ها باید به‌دقت آن را مطالعه کنند.

# استپ صفر
استپ صفر در برنامه CS-Internship به عنوان گام اولیه برای آماده‌سازی محیط کار و ایجاد ارتباط میان اینترن‌ها و اعضای تیم طراحی شده است. این استپ به عنوان "Ice-Breaking Step" شناخته می‌شود و هدف آن فراهم کردن آشنایی اولیه با برنامه و تسهیل تعاملات اجتماعی میان اینترن‌ها و سایر اعضای برنامه است.

در این استپ از اینترن‌ها خواسته می‌شود که کارهای زیر را انجام دهند:

۱-	ایجاد حساب کاربری در شبکه‌های اجتماعی:اینترن باید در صورتی که حساب‌های کاربری در لینکدین و توییتر ندارد، آن‌ها را ایجاد کند و پست‌های مربوطه را در هر سه شبکه اجتماعی (لینکدین، تلگرام و توییتر) منتشر کند. در این پست‌ها، اینترن باید توضیح دهد که این شبکه‌های اجتماعی به عنوان ابزارهای ارتباطی با اعضای برنامه استفاده می‌شوند و همچنین اعلام کند که قصد دارد فعالیت‌های خود را از طریق این پلتفرم‌ها به اشتراک بگذارد.

۲-	برگزاری جلسه مصاحبه با اعضای برنامه: از اینترن خواسته می‌شود که با اعضای دوره و دستیاران فنی تحت عنوان «برگزاری جلسه مصاحبه با اعضای برنامه» صحبت کند. لیست اعضای برنامه در گروه General قرار دارد و به‌طور مداوم به‌روزرسانی می‌شود.

در این جلسه، که باید در زمان مشخص شده برگزار شود، اینترن باید ابتدا خود را به‌طور مختصر معرفی کند. پس از آن، از طرف مقابل بخواهد که خودش را معرفی کند و در ادامه در مورد پیشینه‌ی فنی و غیر فنی آن‌ها سوال کند. همچنین مهم است که بپرسد در چه زمینه‌هایی می‌تواند از آن‌ها راهنمایی بگیرد. این تعاملات نه‌تنها به آشنایی اینترن با اعضای برنامه کمک می‌کند، بلکه فرصتی برای ایجاد شبکه‌ی ارتباطی مؤثر فراهم می‌آورد.

۳-	انتشار پست‌ها:
پس از هر مصاحبه، اینترن باید یک پست در گروه تلگرامی مربوطه با هشتگ #معرفی ارسال کند. این پست شامل معرفی مختصری از فردی است که با او صحبت کرده است.
 همچنین احساساتی که در حین صحبت کردن با هر فرد تجربه می‌کند باید در قالب یک پست در توییتر به اشتراک گذاشته شود.

۴- تهیه گزارش :
گزارش استپ صفر باید شامل لینک پست‌های مربوط به ایجاد حساب‌های کاربری در شبکه‌های اجتماعی لینکدین و توییتر باشد و همچنین شامل لینک پست‌های تلگرام و توییتر مربوط به معرفی افرادی باشد که با آن‌ها گفتگو کرده‌اند.

