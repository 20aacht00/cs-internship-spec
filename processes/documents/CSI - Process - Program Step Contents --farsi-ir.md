محتوای استپ‌های برنامه **CS** 
Internship

| تاریخ این نسخه | ۱۴۰۳/۰۸/۳۰ | شماره این نسخه | 0.66 |     |     |
| --- | --- | --- | --- | --- | --- |
| عنوان مستند | محتوای استپ‌های برنامه |     |     |     |     |
| نام فایل |  CSI - Process - Program Step Contents --farsi-ir.md  |     |     |     |     |
| توضیحات | در این مستند، درباره محتوای استپ‌های برنامه شرح داده شده ‌است. |     |     |     |     |

# مقدمه
 
در برنامه‌ CS Internship، دوره‌های مختلفی مانند یادگیری ماشین، سی‌شارپ و وب تعریف شده‌اند که مسیر فنی اینترن‌ها را مشخص می‌کنند. این مسیر شامل دو فاز اصلی است: فاز اول با عنوان «فاز مطالعاتی» و فاز دوم به نام «فاز کارآموزی» شناخته میشود. در فاز مطالعاتی، هر دوره به چندین مرحله یا «استپ» تقسیم شده است. هدف از این تقسیم‌بندی، پیشبرد مطالب فنی به شکلی منظم و گام‌ به‌ گام برای اینترن‌ها است. در این داکیومنت، تمرکز بر آشنایی با ساختار و محتوای استپ‌های مختلف برنامه خواهد بود.


# مخاطب

این داکیومنت به منظور آگاه‌سازی اینترن‌های برنامه CS Internship تهیه شده است. مخاطبان اصلی آن، اینترن‌هایی هستند که به دنبال آشنایی کامل با ساختار دوره‌ها، مراحل (استپ‌ها) و وظایف خود در طول برنامه می‌باشند. این در حالیست که باقی افراد حاضر در برنامه در سطوح مختلف نیز می‌توانند از این دایکومنت استفاده کنند.

# معرفی موضوع

هنگامی که اینترن‌ها وارد برنامه CS Internship می‌شوند، لازم است با ساختار و مفاهیم استپ‌های دوره آشنا شوند. استپ‌ها به عنوان بخش‌های اصلی هر دوره، مسیر یادگیری اینترن‌ها را تعیین می‌کنند و شامل فعالیت‌های آموزشی و تمرینی هستند. این داکیومنت بدین جهت طراحی شده است تا به اینترن‌ها کمک کند با محتوای استپ‌ها، نحوه تعهد دادن، تعیین ددلاین‌ برای هر استپ و نحوه گزارش‌دهی آشنا شوند. همچنین بتوانند با برنامه‌ریزی مناسب، مسیر دوره خود را با موفقیت طی کنند. شما می‌توانید از طریق [این لینک](https://github.com/cs-internship/cs-internship-spec/tree/master/courses/web) به محتوای دوره وب، از طریق [این لینک](https://github.com/cs-internship/cs-internship-spec/tree/master/courses/csharp) به محتوای دوره سی‌شارپ و از طریق [این لینک](https://github.com/cs-internship/cs-internship-spec/tree/master/courses/Machine%20Learning) به محتوای دوره یادگیری ماشین دسترسی داشته باشید.

# شرح جزئیات

توضیح استپ‌های برنامه CS Internship 

**۱- معرفی دوره‌ها**

برنامه‌ CS Internship در حال حاضر شامل سه دوره‌ اصلی (وب، سی‌شارپ و یادگیری ماشین) است که هر یک از آنها برای آماده‌سازی تخصصی اینترن‌ها در حوزه‌های مختلف فناوری طراحی شده‌اند. هر دوره بسته به مسیر یادگیری و حجم مطالب، به چند استپ تقسیم شده‌ است. این استپ‌ها به عنوان مراحل اصلی در مسیر یادگیری تعریف می‌شوند که به تدریج مباحث پیچیده‌تر را پوشش می‌دهند و از پایه تا پیشرفته طراحی شده‌اند.

**۲- استپ‌های دوره**

هر استپ‌، شامل منابع مختلف برای مطالعه و وظایف مختلف برای انجام دادن است. به هر یک از منابع مطالعاتی «استادی آیتم» و به هر یک از وظایف «تسک» گفته می‌شود.

۱- استادی آیتم‌ها (Study Item): این بخش شامل منابع آموزشی مختلف از جمله کتاب‌ها، مقالات، داکیومنت‌ها یا ویدیوهای آموزشی است. این منابع پایه‌ تئوریک هر استپ را تشکیل می‌دهند.


۲- تسک‌ها (Task): منظور از وظایف، تکالیفی است که اینترن‌ها لازم است برای درک و تمرین مفاهیم انجام دهند. این وظایف می‌تواند شامل کارهایی مثل ایجاد حساب کاربری در یک پلتفرم یا پیاده‌سازی یک پروژه باشد. این وظایف بخش عملی و تمرینی هر استپ را تشکیل می‌دهند.

در زیر، چند مورد از فعالیت‌هایی که در استپ‌های دوره خود با آن‌ها مواجه خواهید شد، آورده شده است:

- اعلام ددلاین به اتمام رساندن استپ به کوردینیتور (Coordinator) خود: تعیین زمان مشخص برای به پایان رساندن استپ مورد نظر و اطلاع‌رسانی به کوردینیتور جهت تمرین زمانبندی به اتمام رساندن کارها و مدیریت سرعت پیشروی اینترن‌ها توسط برنامه.
- تمرین تایپ ده انگشتی: این تسک به منظور تقویت سرعت تایپ اینترن‌ها هنگام برنامه‌نویسی طراحی شده است.
- کسب بج‌های مختلف از وب‌سایت Stack Overflow: این تسک با هدف برقراری تعامل اینترن‌ها با برنامه‌نویس‌های سراسر دنیا و تقویت مهارت‌های «پرسش» و «پاسخ» به سوالات مختلف برنامه‌نویسی تعریف شده است.
- مطالعه منابع مربوط به Git و GitHub: این تسک به منظور تقویت مهارت در به اشتراک‌گذاری پروژه‌ها و بهره‌مندی از کدهای نوشته‌شده توسط برنامه‌نویسان دیگر در محیط GitHub طراحی شده است.
- اعلام آمادگی جهت برگزاری ارائه آنلاین: این تسک باید یک هفته قبل از برگزاری ارائه آنلاین استپ انجام شود. با اعلام آمادگی برای ارائه، کوردینیتور هماهنگی‌های لازم برای برگزاری ارائه شما را آغاز می‌کند.
- برگزاری ارائه آنلاین (Live Presentation): این تسک شامل جمع‌بندی مفاهیم از سوی اینترن در قالب یک ارائه آنلاین (با حداکثر زمان بیست دقیقه) می‌باشد که به عنوان تمرینی برای ارائه و همچنین ارزیابی مهارت‌های فنی اینترن در نظر گرفته شده است.

۳-	**ویدیوهای کارگاه‌های منتورشیپ:** در برنامه CS Internship، اینترن‌ها دو دوره‌ مهارت نرم (مربی‌گری) و فنی را به موازات یکدیگر طی می‌کنند. بدین منظور، در استپ‌ها ویدیوهای مربی‌گری هم قرار داده شده است. این ویدئوها در دوره‌ Communication (کارگاه‌های ارتباطی) و Coaching (مربی‌گری) قرار داده شده‌اند. تعداد ویدیوهای کارگاه‌های ارتباطی ۸ و تعداد ویدیوهای مربی‌گری ۱۲ عدد است که در هر استپ، دو مورد از آنها قرار داده شده است. (به جز چند استپ آخر که در بعضی از دوره‌ها متفاوت است.) در استپ‌ها، لینک دو ویدیو از کارگاه‌های منتورشیپ (Communication یا Coaching) ارائه شده است. یکی از وظایف استپ‌ها، مشاهده و شرکت در جلسات کارگاه مربوط به این فیلم‌ها می‌باشد. این کارگاه‌ها معمولا در پرسپکتیوهای مجزا (تصویر همه - تصویر فقط کسی که داره صحبت میکنه - تصویر کسی که صحبت میکنه و شیر اسکرین) ضبط شده است. بدین منظور، اینترن هنگام مشاهده هر ویدیو، حق انتخاب پرسپکتیو دلخواه خود را دارد و از طریق گوگل درایو می‌تواند دسترسی به این پرسپکتیوها را داشته باشد. لازم به ذکر است که در هر استپ، لینک به یکی از این پرسپکتیوها قرار داده شده است. در زیر، مراحل لازم برای گذراندن این مورد آورده شده. ویدیوهای کارگاه‌های ارتباطات انسانی و مربیگری در گوگل درایو قرار گرفته‌اند. بدین منظور، لازم است اینترن پس از دریافت فایل استپ صفر، یک آدرس جیمیل در اختیار کوردینیتور خود قرار داده و درخواست دسترسی به ویدیوهای کارگاه ارتباطات انسانی را بدهد. لازم به ذکر است که پس از اتمام آخرین ویدیوی کارگاه ارتباطات انسانی، اینترن لازم است مجدد برای دسترسی به ویدیوهای مربیگری، به کوردینیتور خود درخواست دهد تا دسترسی به پوشه‌ ویدیوهای مربیگری در گوگل درایو را بگیرد. 

- اینترن ویدیوی اول را تماشا می‌کند.
- گزارش آن ویدیو را ارسال می‌کند.
- برای گزارش ارسال شده، جلسه‌ کارگاه مربوطه را تنظیم (ست) می‌کند.
- در نهایت، در روز و ساعت مقرر، در آن جلسه شرکت می‌کند.

بدین‌ ترتیب، اینترن می‌تواند به سراغ ویدیوی بعدی رفته و مراحل ذکر شده را برای ویدیوی بعدی انجام دهد. برای گزارش‌نویسی ویدیوها، اینترن می‌تواند از یک تمپلیت استفاده کند که پس از ورود به برنامه، در دسترس وی قرار می‌گیرد. در این تمپلیت، یکسری راهنمایی برای نوشتن گزارش لحاظ شده است که اینترن می‌تواند از این راهنمایی‌ها برای نوشتن گزارش خود استفاده کند. لازم به ذکر است که استفاده از این تمپلیت اجباری نیست و صرفا بعنوان یک پیشنهاد برای نوشتن گزارش در نظر گرفته می‌شود. شایان ذکر است که اینترن‌ها نمی‌توانند برای ویدیوی او Communication، از این حالت استثنا استفاده کنند. زیرا قرار است در جلسه‌ اول، با محیط و روال جلسات و اهداف جلسه آشنا شوند. لذا نیاز است حتما برای اولین ویدیو، در جلسه‌ مجزا شرکت کنند. شایان ذکر است که هدف از تماشای این ویدیوها بکارگیری مهارت‌های عملی به موازات یادگیری مفاهیم تئوری است. بدین ترتیب، اینترن قادر است از مهارت‌های ارتباطی و کسب‌ و کاری بهره‌مند شود.

توجه! پروسه دیدن ویدیوها و شرکت در کارگاه‌های منتورشیپ، ممکن است زمان‌بر باشد، بنابراین توصیه می‌شود اینترن‌ از ابتدای استپ خود، برای تماشای ویدیوها و انجام مراحل، یک برنامه‌ زمانی مناسب تنظیم کند تا مجبور به تمدید مداوم ددلاین خود نشود. 

تبصره! اینترن می‌تواند پس از تماشای ویدیوی موردنظر و ارسال گزارش آن، از کوردینیتور خود «درخواست شرکت در یک جلسه با دو گزارش» را بکند. در این‌صورت، کوردینیتور گزارش وی را برای منتورها ارسال می‌کند. چنانچه حداقل یک منتور، گزارش ارسالی را «تایید» کند، گزارش تایید می‌شود و کوردینیتور به اینترن اطلاع می‌دهد که می‌تواند ویدیوی بعدی را نیز تماشا کرده و همزمان با دو گزارش در جلسه تنظیم شده، شرکت نماید. اگر گزارش توسط منتورها تایید نشد، اینترن نمی‌تواند از این حالت استثنا استفاده کند و لازم است با همان یک گزارش، در جلسه شرکت کند.

# تعهد دادن (تعیین ددلاین)

پس از قرارگیری فایل یا لینک استپ جدید توسط کوردینیتور در بخش Reports گروه CS Internship - Coordination، اینترن ۲۴ ساعت فرصت دارد تا محتوای استپ جدید را بررسی کند و میزان زمان موردنیاز برای مطالعه Study Itemها، انجام Taskها، تماشای ویدیوها و شرکت در جلسات را تخمین بزند. در نهایت، در قالب یک پیام در همان بخش Reports گروه CS Internship - Coordination، ددلاین خود را برای به اتمام رساندن استپ جدید بیان کند. محتوای پیام ارسالی توسط اینترن به شرح زیر است:

- هشتگ تعهد: اینترن لازم است با استفاده از هشتگ #تعهد در ابتدای پیام، تعهد خود را آغاز کند.
- معرفی خود: اینترن لازم است نام و نام خانوادگی خود را در پیام موردنظر ذکر کند.
- تاریخ ددلاین: اینترن لازم است تاریخ ددلاینی که متعهد به خواندن تمامی استادی آیتم‌ها و انجام تسک‌ها است را مشخص نماید.
- هشتگ‌های برنامه: اینترن لازم است سه هشتگ برنامه، نام دوره و شماره استپ فعلی خود را در متن تعهد ذکر کند.
در نهایت، اینترن با درج آیدی تلگرام کوردینیتور خود، وی را در جریان پیام موردنظر خود قرار می‌دهد. 

شما می‌توانید با مراجعه به بخش Reports گروه CS Internship - Coordination نمونه‌هایی از پیام تعهد اینترن‌ها را ملاحظه نمایید.

# پروفایل اینترن

اینترن‌ها پس از ورود به برنامه CS Internship، پروفایلی توسط کوردینیتور خود خواهند داشت که در آن، تعهد ورود به برنامه، بخشی از سوال‌های مصاحبه، اطلاعات حساب‌های کاربری اینترن در شبکه‌های اجتماعی مختلف، تاریخ استادی آیتم‌ها و تسک‌ها بسته به دوره‌ای که اینترن در آن فعالیت می‌کند، لحاظ خواهد شد. این پروفایل، از جمله موارد تعیین‌کننده عملکرد اینترن برای ورود به مرحله کارآموزی عملی محسوب می‌شود.
                                                                                                                                                                                   
# گزارش‌های هفتگی

گزارش هفتگی، مستندی است که میزان فعالیت اینترن را در طول هفته نشان می‌دهد. از آنجایی که این دوره به صورت خودخوان طراحی شده است، اینترن‌ها موظف هستند تا خودشان برای هر استپ، ددلاین موردنظرشان را تعیین و اعلام کنند. برای اینکه میزان پیشرفت و فعالیت هر اینترن مشخص باشد، از آنها خواسته شده که به ازای هر Study Item و Task حداقل یک پست در شبکه‌های اجتماعی لینکدین، تلگرام و توییتر منتشر کنند. این پست‌ها به عنوان ابزاری برای پیگیری فعالیت‌ها و سنجش میزان کار انجام‌ شده توسط اینترن‌ها طراحی شده‌اند. این گزارش‌ها به منتورهای دوره این امکان را می‌دهند که وضعیت پیشرفت اینترن‌ها را بطور شفاف بررسی کنند. دلیل اصلی پست گذاری در شبکه‌های اجتماعی، گسترش شبکه‌ ارتباطی در پلتفرم‌های تاثیرگذار در آینده‌ شغلی و همچنین تمرین برای ارائه و توضیح مطالب و نهایتا، نشان دادن عملکرد خود در قالب پست است.

هدف از انتخاب این سه شبکه اجتماعی و نحوه پست‌گذاری در هر یک از آنها، به شرح زیر است:

- لینکدین: پست لازم است از دید فنی به موضوع مرتبط باشد و شامل توضیحات دقیق و تخصصی باشد، تا دانش و مهارت‌های فنی اینترن در رابطه با استادی آیتم یا تسک نشان داده شود. هدف از انتشار پست در لینکدین، آشنایی شرکت‌ها و کارفرمایان مختلف با اینترن‌ موردنظر است. نتیجتا کیفیت پستی که اینترن در لینکدین قرار می‌دهد، نحوه عملکرد وی را برای ورود به شرکت‌ها و سازمانهای مختلف تعیین می‌کند. هدف از انتشار پست در لینکدین، کانکت شدن شرکت‌ها و کارفرمایان مختلف با اینترن‌ موردنظر و جلوه دادن مهارت فنی وی در شبکه‌های حرفه‌ای برای جامعه‌ی علاقه‌مند است که این مورد، منجر به گسترش شبکه ارتباطی اینترن خواهد شد. برای اطلاعات بیشتر، [هشتگ سی اس](https://www.linkedin.com/feed/hashtag/?keywords=cs_internship) را جست‌و‌جو کنید.
- تلگرام: پستی فنی مشابه لینکدین که به اشتراک‌گذاری اطلاعات تخصصی می‌پردازد و در گروه تلگرامی مخصوص دوره منتشر می‌شود. هدف از انتشار پست در گروه تلگرام دوره موردنظر اینترن، به اشتراک‌گذاری معلومات وی با سایر اینترنهاست. بدین ترتیب، اینترن‌ها می‌توانند با معلومات و عملکرد یکدیگر آشنا شوند.
- توییتر (X): این پست به جهت بیان احساس یا احساسات اینترن از خواندن استادی آیتم یا انجام تسک موردنظر است. هدف از انتشار این پست در شبکه اجتماعی توییتر، بیان تجربیات و چالش‌های اینترن در حین خواندن استادی آیتم یا انجام تسک موردنظر است. برای دیدن مثالهایی از پست‌های توییتر، با [این لینک](https://x.com/hashtag/cs_internship) یا #cs_internship می‌توانید به آنها دسترسی داشته باشید.

توجه! پست‌های گذاشته شده در هر یک از این شبکه‌های اجتماعی با سه هشتگ برنامه، نام دوره و شماره استپ اینترن خاتمه می‌یابند. در صورت تمایل، اینترن می‌تواند هشتگ شماره استادی آیتم یا تسک موردنظر را نیز در انتهای پست قرار دهد. شایان ذکر است که بالای فایل هر استپ، توضیح نحوه استفاده از هشتگ‌ها قرار داده شده است. هدف از بکارگیری این هشتگ‌ها، نشان دادن شناسنامه‌ هویتی پست موردنظر است. بدین سبب که در آینده نزدیک، برنامه‌های اتومات برای تقسیم‌بندی و تشخیص پست‌های اینترن‌ها داریم، لازم است پست‌ها از این سه هشتگ به درستی استفاده کنند.

تا به اینجا، با دلیل و نحوه‌ پست گذاشتن آشنا شدیم. حال می‌خواهیم با ساختار و نحوه‌ گزارش‌نویسی آشنا شویم. 

فایل گزارش: اینترن باید یک فایل Pdf تهیه کند که شامل موارد زیر باشد:

•	نام و نام خانوادگی اینترن

•	شماره استپ

•	شماره گزارش

•	تاریخ گزارش

•	تیترهایی که نشان‌دهنده Study Itemها یا Taskهای انجام شده است.

توجه! این تیترها باید موارد زیر را پوشش دهد:

- لینک پست‌: به منظور بررسی پست موردنظر توسط منتور فنی لحاظ می‌شود.
- تاریخ انتشار پست‌: به منظور آگاهی از قرارگیری پست در طول هفته موردنظر لحاظ می‌شود. توجه کنید که تاریخ هر پست، در مقابل لینک آن قرار می‌گیرد.
- شبکه اجتماعی: به منظور مشخص نمودن نوع شبکه اجتماعی که پست موردنظر در آن قرار گرفته است، لحاظ می‌شود.
- امتیاز هفتگی: باتوجه به خودآموز بودن دوره و به منظور ارزیابی عملکرد اینترن در هفته موردنظر، لحاظ می‌شود. توجه کنید که این امتیاز بصورت درصد و توسط شخص اینترن در فایل گزارش هفتگی وی تعیین و درج می‌شود.
- میزان ساعت فعالیت: به منظور تخمین میزان فعالیت اینترن در طول هفته و بررسی حد نصاب ساعت مجاز برای ورود به جلسه فنی لحاظ می‌شود. این مورد نیز توسط شخص اینترن اندازه‌گیری و در فایل گزارش هفتگی وی درج می‌شود.

توجه! لطفا ترتیب قرار دادن پست‌ها برای هر استادی آیتم به اینصورت باشد: تلگرام - لینکدین - توییتر

توجه! حد نصاب ساعت مجاز برای ورود به جلسه فنی، ۲۵ ساعت است. بدین‌منظور که وقتی اینترن ۲۵ ساعت فعالیت داشته باشد، می‌تواند وارد جلسه‌ فنی شود. شما می‌توانید برای کسب اطلاعات بیشتر در مورد جلسه فنی، به داکیومنت «نحوه‌ هماهنگی جلسات برای اینترن‌ها» مراجعه کنید.

توجه! از آنجا که کوردینیتور مسئولیت بروز رسانی پروفایل اینترن را برعهده دارد، اینترن علاوه بر موارد بالا، باید جلسات فنی و کارگاه‌های منتورشیپی که برای خود تنظیم کرده است را در گزارشات هفتگی خود لحاظ کند. شما می‌توانید با مراجعه به بخش Reports گروه CS Internship - Coordination نمونه گزارش‌های هفتگی اینترن‌ها را مشاهده نمایید. این گزارش‌ها در بخش Reports گروه CS Internship - Coordination ارسال میشن و لازم است اینترن پس از ارسال گزارش مربوطه، کوردینیتور خود را تگ کند تا وی از ارسال گزارش توسط اینترن آگاه شود. شما می‌تواند برای آگاهی از نحوه نوشتن گزارش خود، به گزارش‌های سایر اینترن‌ها در همین بخش مراجعه کنید. 

توجه! از آنجا که کوردینیتور مسئولیت بررسی اولیه گزارش اینترن را دارد، هر استادی آیتمی که توسط اینترن مطالعه یا تسکی که توسط وی انجام شده باشد را در پروفایل اینترن تیک می‌زند. بدین ترتیب، مشخص می‌شود که کدام استادی آیتم‌ها یا تسک‌های استپ موردنظر انجام شده‌اند. دلیل نوشتن گزارش‌های هفتگی نیز همین است. 


# ارائه آنلاین

در استپ‌های فنی، دو تسک زیر به ارائه آنلاین اختصاص دارد: استپ صفر جزو (استپ‌های فنی) محسوب نمی‌شود.

- هماهنگی زمان ارائه آنلاین، با ۵ مرحله زیر انجام می‌گیرد:

۱. اعلام روز و ساعت دقیق ارائه آنلاین توسط اینترن به کوردینتور: یکی از تسک‌های هر استپ این است که اینترن، هفت روز قبل از تاریخ ددلاین خود، به کوردینتور پیام دهد و روز و ساعت دقیق ارائه آنلاین خود را اعلام کند. اینترن در گروه «CS Internship - Coordination» میبایست اعلام کند برای چه روزی در چه بازه‌ی ساعتی‌ای (مثلا ۱۸ تا ۲۱) میتواند ارائه‌ی استپش را برگزار کند.

۲. هماهنگ کردن زمان ارائه آنلاین با منتورها: کوردینتور باید هماهنگی‌های لازم را میان منتورها برای شرکت در ارائه آنلاین انجام دهد. این هماهنگی می‌تواند از طریق منشن کردن منتورهای آن دوره در گروه تلگرامی «CS Internship - Mentors»، پیام دادن در پی‌وی منتورها، یا تماس مستقیم باشد. کوردینتور باید بررسی کند که آیا منتورها می‌توانند در تاریخ و زمان مشخص‌شده در ارائه آنلاین شرکت کنند یا خیر.

۳. ثبت بک‌لاگ برای ارائه آنلاین: پس از هماهنگی زمان ارائه آنلاین با منتورها، کوردینتور باید یک بک‌لاگ به نام (Hold Live Presentation: نام اینترن) ایجاد کند و به ازای هر منتوری که در ارائه آنلاین شرکت می‌کند، یک تسک به نام (Attend Live Presentation: نام منتور) با زمان تسک به مدت 30 دقیقه روی برد ثبت کند.

۴. ثبت زمان ارائه آنلاین پس از قطعی شدن در کلندر: پس از قطعی شدن زمان ارائه آنلاین، کوردینتور باید این موضوع را به اینترن خود در گروه «CS Internship - Coordination» اطلاع دهد و رویداد ارائه آنلاین را در کلندر برای تمام شرکت‌کنندگان ثبت کند.

۵. اطلاع‌رسانی زمان ارائه آنلاین در کانال فید: کوردینتور باید در روزی که زمان ارائه آنلاین برنامه‌ریزی شده (هفت روز قبل از تاریخ ددلاین) پیام مربوطه را در کانال تلگرام «CS Internship - Feed» ارسال کند تا اگر کسی تمایل به شرکت در ارائه آنلاین دارد، بتواند از قبل برای آن برنامه‌ریزی کند.

- برگزاری ارائه آنلاین: ارائه‌ها در دو محیط تیمز و لینکدین برکزار می‌شوند. برای برگزاری ارائه آنلاین در لینکدین، لازم است که شما حداقل ۱۵۰ فالوور در این پلتفرم داشته باشید. در صورت نداشتن این پیش‌نیاز در استپ های اولیه، ارائه آنلاین در محیط تیمز برگزار خواهد شد. هرچند که لازم است اینترن تلاش کند پیش نیازهای لینکدین را برای خود اعمال کند، چراکه منفعت بسیاری برای وی خواهد داشت.
  
توجه! اینترن باید پیش از برگزاری ارائه آنلاین، خواندن تمامی استادی آیتم‌ها، انجام تمامی تسک‌ها و درج تمام پست‌های لازم در استپ خود را به اتمام رسانده باشد یعنی برای هر تسک و استادی آیتم، حداقل یک پست در هر سه شبکه‌ اجتماعی قرار داده باشد. همچنین پس از برگزاری ارائه آنلاین، لازم است تا آخر روز، پست مربوط به برگزاری ارائه آنلاین را در تلگرام، لینکدین و توییتر قرار دهد. بدین منظور که استپ موردنظر در تاریخ ددلاینی که مشخص نموده است، پایان یابد. شایان ذکر است که تسک برگزاری ارائه آنلاین، آخرین تسک هر استپ (بجز استپ صفر) محسوب می‌شود.

# استپ صفر

اینترن با دریافت متن استپ بعد، ۲۴ ساعت فرصت دارد محتوای استپ جدید را بررسی کند و در گروه این تاریخ ددلاین رو با ساختاری که بالاتر تعریف نموده‌ایم، ارسال نماید تا کوردینتور در پروفایل ایشان این تاریخ را ثبت نماید. در صورت سپری شدن این مهلت ۲۴ ساعته، این عدم تعهد به فرستادن تاریخ ددلاین در ۲۴ ساعت بعد در پروفایل ثبت خواهد شد.

برای مثال، در زیر، کارهای مربوط به استپ صفر که اولین استپ هرسه دوره سی‌شارپ، وب و یادگیری ماشین است را مرور می‌کنیم:

استپ صفر در برنامه CS Internship به عنوان گام اولیه برای آماده‌سازی محیط کار و ایجاد ارتباط میان اینترن‌ها و اعضای تیم طراحی شده است. این استپ بعنوان یک استپ مشترک میان اینترن‌های هر سه دوره تحت عنوان "Ice-Breaking Step" شناخته می‌شود و هدف آن، فراهم کردن آشنایی اولیه با برنامه و تسهیل تعاملات اجتماعی میان اینترن‌ها و سایر اعضای برنامه است. 

در این استپ از اینترن‌ها خواسته می‌شود که کارهای زیر را انجام دهند:

۱-	ایجاد حساب کاربری در شبکه‌های اجتماعی:
اینترن باید در صورتی که حساب‌های کاربری در لینکدین و توییتر ندارد، آن‌ها را ایجاد کند و پست‌های مربوطه را در هر سه شبکه اجتماعی (لینکدین، تلگرام و توییتر) منتشر کند. در این پست‌ها، اینترن می‌تواند توضیح دهد که این شبکه‌های اجتماعی به عنوان ابزارهای ارتباطی با اعضای برنامه استفاده می‌شوند و همچنین اعلام کند که قصد دارد فعالیت‌های خود را از طریق این پلتفرم‌ها به اشتراک بگذارد. بدین ترتیب، لازم است برای ساخت هر اکانت در هر سه پلتفرم یک پست قرار داده شود. اینترن در این پست می‌تواند لینک پروفایل، هدف از ادامه فعالیت در شبکه اجتماعی موردنظر، برنامه، حس و حال و غیره را در پست خود بیان کند. پس توجه کنید که برای ساخت هر شبکه اجتماعی، قرار دادن یک پست در هر سه شبکه اجتماعی لازم است. 

۲-	برگزاری جلسه مصاحبه با اعضای برنامه:
از اینترن خواسته می‌شود که با اعضای دوره‌ خود و دستیاران فنی تحت عنوان «برگزاری جلسه مصاحبه با اعضاء برنامه» صحبت کند. لیست اعضای برنامه در بخش General گروه CS Internship - Coordination در [این لینک](https://t.me/c/2034114419/3/2242) قرار دارد و به‌طور مداوم به‌روزرسانی می‌شود. در این جلسه که زمان برگزاری آن توسط شخص اینترن و فردی از برنامه که اینترن قصد دارد با وی صحبت کند، تعیین خواهد شد، اینترن لازم است ابتدا خود را به‌طور مختصر معرفی کند. پس از آن، از طرف مقابل بخواهد که خودش را معرفی کند و در ادامه در مورد پیشینه‌ فنی و غیر فنی آن‌ها سوال کند. همچنین مهم است که بپرسد در چه زمینه‌هایی می‌تواند از آن‌ها راهنمایی بگیرد. این تعاملات نه‌ تنها به آشنایی اینترن با اعضای برنامه کمک می‌کند، بلکه فرصتی برای ایجاد شبکه‌ی ارتباطی مؤثر فراهم می‌آورد. برای اطلاعات بیشتر پیرامون استپ صفر، به [این لینک](https://github.com/cs-internship/cs-internship-spec/blob/master/courses/Step%200.md#tasks) مراجعه نمایید. 


۳-	انتشار پست‌ها:
پس از هر مصاحبه، اینترن لازم است یک پست در گروه تلگرامی مربوطه با هشتگ #معرفی ارسال کند. این پست شامل معرفی مختصری از فردی است که با او صحبت کرده است. همچنین احساساتی که در حین صحبت کردن با هر فرد تجربه می‌کند باید در قالب یک پست در توییتر به اشتراک گذاشته شود.

۴- تهیه گزارش:
گزارش استپ صفر لازم است شامل لینک پست‌های مربوط به ایجاد حساب‌های کاربری در شبکه‌های اجتماعی لینکدین و توییتر باشد. همچنین شامل لینک پست‌های تلگرام و توییتر مربوط به معرفی افرادی باشد که با آن‌ها گفتگو کرده‌اند.

۵- تماشای ویدیوهای شماره ۱ و ۲ کارگاه ارتباطات انسانی:
اینترن شروع به تماشای اولین سری ویدیوهای کارگاه ارتباطات کرده و گزارش آنها را در بخش Reports گروه CS Internship Coordination ارسال می‌کند. توجه کنید که برای هرکدام از ویدیوهای شماره ۱ و ۲، دو جلسه جداگانه لازم است ست شود.

توجه! استپ صفر، جزو استپ‌های فنی اینترن‌ها نیست، لذا در این استپ، جلسه فنی هم برای گزارش اینترن‌ها ست نمی‌شود.

# شروع فاز کارآموزی علمی

شروع کارآموزی عملی معمولا پس از گذراندن آخرین استپ فاز خودآموزی انجام می‌شود. چنانچه اینترن پس از طی کردن چند استپ از فاز خودآموزی برنامه، مایل به شروع مرحله کارآموزی عملی باشد، باید آمادگی خود را به کوردینیتور خود اعلام کند. سپس از سه منتور و دو دستیارمنتور (دوره‌ای که در آن حضور دارد) تاییدیه ورود به فاز کارآموزی عملی را بگیرد. چنانچه این مرحله را نیز سپری کرد، یکی از منتورها وی را به کانال CS Job Network  اضافه می‌کند. این کانال با هدف به اشتراک‌گذاری پروفایل اینترن‌ها و مشاهده آن توسط شرکت‌های مختلف بوجود آمده است. در اینصورت، شرکت(ها)یی که متقاضی کار با اینترن موردنظر هستند، ابتدا پروفایل وی را بررسی کرده و سپس از طریق کامنت‌گذاری در بخش Comments پروفایل اینترن، به وی پیشنهاد کاری می‌دهند.

اینترن‌های عزیز، چنانچه در طول برنامه هر سوالی یا ابهامی داشتید، می‌توانید از افراد مختلف در برنامه از جمله اینترن‌ها و منتورهای فنی بپرسید. همچنین پس از مطالعه دقیق این داکیومنت، چنانچه هر سوالی پیرامون موارد گفته شده داشتید، می‌توانید از کوردینیتور خود بپرسید.

امیدواریم در برنامه CS Internship، بتوانیم نقش موثر هرچند کوچکی را در پیشبرد اهداف برنامه‌نویسی و تعاملی شما عزیزان ایفا کنیم. مسیر زیبا و لذت‌بخشی را برای شما آرزو می‌کنیم :)
