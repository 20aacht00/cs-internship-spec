
&nbsp;محتوای استپ‌های برنامه

**CS**

Internship

| تاریخ این نسخه | ۱۹/۰۷/۱۴۰۳ | شماره این نسخه | 0.66 |     |     |
| --- | --- | --- | --- | --- | --- |
| عنوان مستند | محتوای استپ‌های برنامه |     |     |     |     |
| نام فایل |     |     |     |     |     |
| توضیحات | در این مستند، درباره محتوای استپ‌های برنامه شرح داده شده ‌است. |     |     |     |     |

# مقدمه

برنامه CS Internship از دوره‌های آموزشی مختلف تشکیل شده است. هر یک از این دوره‌ها، شامل دو فاز آموزشی است. فاز آموزشی اول، «فاز مطالعاتی بصورت خودآموزی» نام دارد. این فاز از چند مرحله تشکیل شده است که به هر یک از این مراحل، «استپ» گفته می‌شود.


# مخاطب

این داکیومنت به منظور آگاه‌سازی اینترن‌های برنامه CS Internship تهیه شده است. مخاطبان اصلی آن، اینترن‌هایی هستند که به دنبال آشنایی کامل با ساختار دوره‌ها، مراحل (استپ‌ها) و وظایف خود در طول برنامه می‌باشند.

# معرفی موضوع

هنگامی که اینترن‌ها وارد برنامه CS Internship می‌شوند، لازم است با ساختار و مفاهیم استپ‌های دوره آشنا شوند. استپ‌ها به عنوان بخش‌های اصلی هر دوره، مسیر یادگیری اینترن‌ها را تعیین می‌کنند و شامل فعالیت‌های آموزشی و تمرینی هستند. این داکیومنت بدین جهت طراحی شده است تا به اینترن‌ها کمک کند با محتوای استپ‌ها، نحوه تعهد دادن، تعیین ددلاین‌ برای هر استپ و نحوه گزارش‌دهی آشنا شوند. همچنین بتوانند با برنامه‌ریزی مناسب، مسیر دوره خود را با موفقیت طی کنند.

# شرح جزئیات

توضیح استپ‌های برنامه CS Internship 

۱- معرفی دوره‌ها

برنامه‌ CS Internship شامل سه دوره‌ اصلی است که هر یک از آنها برای آماده‌سازی تخصصی اینترن‌ها در حوزه‌های مختلف فناوری طراحی شده‌اند. هر دوره بسته به مسیر یادگیری و حجم مطالب، به چند استپ تقسیم شده‌ است. این استپ‌ها به عنوان مراحل اصلی در مسیر یادگیری تعریف می‌شوند که به تدریج مباحث پیچیده‌تر را پوشش می‌دهند و از پایه تا پیشرفته طراحی شده‌اند.

۲- استپ‌های دوره

هر استپ‌، شامل منابع مختلف برای مطالعه و وظایف مختلف برای انجام دادن است. به هر یک از منابع مطالعاتی «استادی آیتم» و به هر یک از وظایف «تسک» گفته می‌شود.

۱- استادی آیتم Study Itemها: این بخش شامل منابع آموزشی مختلف از جمله کتاب‌ها، مقالات، داکیومنت‌ها یا ویدیوهای آموزشی است. این منابع پایه‌ تئوریک هر استپ را تشکیل می‌دهند.

۲- تسک Taskها: منظور از وظایف، تکالیفی است که اینترن‌ها باید برای درک و تمرین مفاهیم انجام دهند. این وظایف می‌تواند شامل کارهایی مثل ایجاد حساب کاربری در یک پلتفرم یا پیاده‌سازی یک پروژه باشد. این وظایف بخش عملی و تمرینی هر استپ را تشکیل می‌دهند.

وجه مشترک میان دوره‌های سی‌شارپ، وب و یادگیری ماشین، برخی از تسک‌هایی است که باید توسط اینترن‌های هر سه دوره انجام شوند. این تسک‌ها عبارتند از:

- اعلام ددلاین جهت به پایان رساندن استپ موردنظر به کوردینیتور (Coordinator)
- تمرین تایپ ده انگشتی: این تسک به جهت تقویت سرعت تایپ اینترن به هنگام برنامه‌نویسی تعریف شده است.
- کسب بج‌های مختلف از وب‌سایت Stack Overflow: این تسک به منظور برقراری تعامل اینترن با برنامه‌نویس‌های سراسر دنیا و تقویت مهارت «پرسش» و «پاسخ» به سوالات مختلف برنامه‌نویسی تعریف شده است.
- خواندن یا دیدن ویدیوی منابع مربوط به Git و GitHub: این تسک به منظور تقویت مهارت به اشتراک‌گذاری برنامه‌های مختلف و بهره‌مندی از قطعه کد برنامه‌نویسان سراسر دنیا در مواقع لازم تعریف شده است. 
- دیدن ویدیوهای ارتباطات انسانی (Communication)، مربیگری (Coaching) و منتورینگ (Mentoring): این تسک به منظور تقویت مهارت‌های تعاملی و روحیه کار تیمی تعریف شده است. همچنین برای ورود به مرحله کارآموزی عملی، بشدت کاربردی است. 
- اعلام آمادگی جهت برگزاری ارائه آنلاین: این تسک هفت روز قبل از برگزاری ارائه آنلاین و به منظور اعلام آمادگی جهت برگزاری ارائه آنلاین توسط اینترن تعریف شده است که در آن، هماهنگی ساعت برگزاری ارائه آنلاین، توسط کوردینیتور انجام می‌شود. 
- برگزاری ارائه آنلاین (Live Presentation): این تسک به منظور جمع‌بندی مفاهیم از سوی اینترن و در قابل یک ارائه آنلاین (به مدت نهایتا بیست دقیقه) توسط اینترن انجام می‌شود.

۳-	ویدیوهای کارگاه‌های منتورشیپ: در پایان هر استپ، دو یا سه ویدیو از کارگاه‌های منتورشیپ در اختیار اینترن‌ها قرار می‌گیرد. مراحل تماشای هر ویدیو بصورت زیر است:

- اینترن ویدیوی اول را تماشا می‌کند.
- گزارش آن ویدیو را ارسال می‌کند.
- برای گزارش ارسال شده، جلسه‌ کارگاه مربوطه را تنظیم و در روز و ساعت مقرر، در آن جلسه شرکت می‌کند.

بدین‌ ترتیب، اینترن می‌تواند به سراغ ویدیوی بعدی رفته و مراحل ذکر شده را برای ویدیوی بعدی انجام دهد.

توجه! این فرایند ممکن است زمان‌بر باشد، بنابراین توصیه می‌شود اینترن‌ از ابتدای استپ خود، برای تماشای ویدیوها و انجام مراحل، یک برنامه‌ زمانی مناسب تنظیم کند تا مجبور به تمدید مداوم ددلاین خود نشود. 

تبصره! اینترن می‌تواند پس از تماشای ویدیوی موردنظر و ارسال گزارش آن، از کوردینیتور خود «درخواست شرکت در یک جلسه با دو گزارش» را بکند. در اینصورت، کوردینیتور گزارش وی را برای منتورها ارسال می‌کند. چنانچه حداقل یک منتور، گزارش ارسالی را «تایید» کند، اینترن می‌تواند ویدیوی بعدی را نیز تماشا کرده و همزمان با دو گزارش در جلسه تنظیم شده، شرکت نماید.

توجه! تبصره فوق پس از تماشای ویدیوی شماره ۱ ارتباطات انسانی و شرکت در کارگاه آن، قابل اجراست. 

هدف از تماشای این ویدیوها بکارگیری مهارت‌های عملی به موازات یادگیری مفاهیم تئوری است. بدین ترتیب، اینترن قادر است از مهارت‌های ارتباطی و کسب‌ و کاری بهره‌مند شود.

# تعهد دادن (تعیین ددلاین)

پس از قرارگیری فایل یا لینک استپ جدید توسط کوردینیتور در بخش Reports گروه Coordination، اینترن ۲۴ ساعت فرصت دارد تا محتوای استپ جدید را بررسی کند و میزان زمان موردنیاز برای مطالعه Study Itemها، انجام Taskها، تماشای ویدیوها و شرکت در جلسات را تخمین بزند. در نهایت، در قالب یک پیام در همان بخش Reports گروه Coordination، ددلاین خود را برای به اتمام رساندن استپ جدید بیان کند. محتوای پیام ارسالی توسط اینترن به شرح زیر است:

- هشتگ تعهد: اینترن باید با استفاده از هشتگ #تعهد در ابتدای پیام، تعهد خود را آغاز کند.

- معرفی خود: اینترن باید نام و نام خانوادگی خود را در پیام موردنظر ذکر کند.

- تاریخ ددلاین: اینترن باید تاریخ ددلاینی که متعهد به خواندن تمامی استادی آیتم‌ها و انجام تسک‌ها است را مشخص نماید.

- هشتگ‌های برنامه: اینترن باید سه هشتگ برنامه، نام دوره و شماره استپ فعلی خود را در متن تعهد ذکر کند.

- منشن کردن کوردینیتور: در نهایت، اینترن با منشن کردن کوردینیتور خود با هدف اطلاع‌رسانی در انتهای پیام، تعهد خود را خاتمه می‌دهد.

- به نمونه تعهد زیر توجه کنید:

#تعهد
من درین صمدیان متعهد می‌شوم که تا ۱۴۰۳/۰۷/۲۱ استپ پنجم خود را به اتمام برسانم.

                                                                                                                                                                            #cs_internship
                                                                                                                                                                         #machine_learning
                                                                                                                                                                                    #step5
                                                                                                           
                                                                                                                                                                  @Coordinator_Telegram_ID
                                                                                                                                                                                 

# گزارش‌های هفتگی

گزارش هفتگی، مستندی است که میزان فعالیت اینترن را در طول هفته نشان می‌دهد. از آنجایی که این دوره به صورت خودخوان طراحی شده است، اینترن‌ها موظف هستند تا خودشان برای هر استپ، ددلاین موردنظرشان را تعیین و اعلام کنند. برای اینکه میزان پیشرفت و فعالیت هر اینترن مشخص باشد، از آنها خواسته شده که به ازای هر Study Item و Task حداقل یک پست در شبکه‌های اجتماعی لینکدین، تلگرام و توییتر منتشر کنند. این پست‌ها به عنوان ابزاری برای پیگیری فعالیت‌ها و سنجش میزان کار انجام‌ شده توسط اینترن‌ها طراحی شده‌اند. همچنین، برای نظارت دقیق‌تر بر پیشرفت هر اینترن، ارسال منظم گزارش هفتگی الزامی است. این گزارش‌ها به منتورهای دوره این امکان را می‌دهند که وضعیت پیشرفت اینترن‌ها را به‌طور شفاف بررسی کنند. هدف از انتخاب این سه شبکه اجتماعی و نحوه پست‌گذاری در هر یک از آنها، به شرح زیر است:

- لینکدین: پست باید از دید فنی به موضوع مرتبط باشد و شامل توضیحات دقیق و تخصصی باشد، تا دانش و مهارت‌های فنی اینترن در رابطه با استادی آیتم یا تسک نشان داده شود. هدف از انتشار پست در لینکدین، آشنایی شرکت‌ها و کارفرمایان مختلف با اینترن‌ موردنظر است. نتیجتا کیفیت پستی که اینترن در لینکدین قرار می‌دهد، نحوه عملکرد وی را برای ورود به شرکت‌ها و سازمانهای مختلف تعیین می‌کند. به نمونه زیر توجه کنید:
  
سومین تسک این استپ، تهیه یک تحلیلگر احساسات جهت طبقه‌بندی متون بر اساس احساسات به دو دسته مثبت و منفی بود. این تسک بیشتر از اینکه روی هدف انجامش خلاصه شه، روی ماهیت انجامش تمرکز می‌کنه. اگر در کمتر از ۳ دقیقه یه سرچ ساده بزنین، می‌بینین که دیتاستش هم از سایت معروف Hugging Face گرفته شده. اگر به کد نگاه کنید، طی مراحل مختلف از جمله نامگذاری فیچرها، فرایند پیش پردازش، آموزش مدل و در نهایت مرحله پیش‌بینی، بطور ناخودآگاه منجر به تقسیم‌بندی صحیح و بدنبال آن، پیاده‌سازی هدفمند میشه. اگر انجامش دادین، مراحل انجام کارتون رو با چندتا کد مشابه تطبیق بدین و حتما باهم مقایسه‌شون کنین.

                                                                                                                                                                           #cs_internship 
                                                                                                                                                                        #machine_learning 
                                                                                                                                                                                   #step8
                                                                                                                                                                                   #task3

- تلگرام: پستی فنی مشابه لینکدین که به اشتراک‌گذاری اطلاعات تخصصی می‌پردازد و در گروه تلگرامی مخصوص دوره منتشر می‌شود. هدف از انتشار پست در گروه تلگرام دوره موردنظر اینترن، به اشتراک‌گذاری معلومات وی با سایر اینترنهاست. بدین ترتیب، اینترن‌ها می‌توانند با معلومات و عملکرد یکدیگر آشنا شوند. نمونه گفته شده در بالا در گروه تلگرامی نیز به همین شیوه قرار می‌گیرد.

- توییتر: این پست به جهت بیان احساس یا احساسات اینترن از خواندن استادی آیتم یا انجام تسک موردنظر است. هدف از انتشار این پست در شبکه اجتماعی توییتر، بیان تجربیات و چالش‌های اینترن در حین خواندن استادی آیتم یا انجام تسک موردنظر است. به نمونه زیر توجه کنید:

بالاخره سومین تسک این استپ هم به پایان رسید. اولش با چالش‌های زیادی روبرو شدم اما بعد از گرفتن خروجی درست، حس سبکی پیدا کردم  و از این بابت خوشحالم :)

                                                                                                                                                                           #cs_internship 
                                                                                                                                                                        #machine_learning 
                                                                                                                                                                                   #step8
                                                                                                                                                                                   #task3

توجه! پست‌گذاری در هریک از شبکه‌های اجتماعی مذکور می‌تواند به زبان‌های فارسی یا انگلیسی به انتخاب اینترن انجام شود و برای هر استادی آیتم و تسک، درج حداقل یک پست الزامی است. نحوه پست‌گذاری برای هر استادی آیتم یا تسک، بصورت مجزا در هر شبکه اجتماعی انجام می‌شود. برای نمونه، چنانچه اینترن برای استادی آیتم اول، مایل به درج یک پست باشد، باید یک پست فنی در لینکدین، همان پست را در گروه تلگرامی و یک پست برای ابراز احساس خود از مطالعه این استادی آیتم در توییتر قرار دهد. 

توجه! پست‌های گذاشته شده در هر یک از این شبکه‌های اجتماعی با سه هشتگ برنامه، نام دوره و شماره استپ اینترن خاتمه می‌یابند. در صورت تمایل، اینترن می‌تواند هشتگ شماره استادی آیتم یا تسک موردنظر را نیز در انتهای پست قرار دهد. 

فایل گزارش: اینترن باید یک فایل Word تهیه کند که شامل موارد زیر باشد:

•	نام و نام خانوادگی اینترن
•
•	شماره استپ

•	شماره گزارش

•	تاریخ گزارش

•	جداولی که نشان‌دهنده Study Itemها یا Taskهای انجام شده است.

توجه! جدول باید موارد زیر را پوشش دهد:

- لینک پست‌: به منظور بررسی پست موردنظر توسط منتور فنی لحاظ می‌شود. 

- تاریخ انتشار پست‌: به منظور آگاهی از قرارگیری پست در طول هفته موردنظر لحاظ می‌شود. توجه کنید که تاریخ هر پست، در مقابل لینک آن قرار می‌گیرد.

- شبکه اجتماعی: به منظور مشخص نمودن نوع شبکه اجتماعی که پست موردنظر در آن قرار گرفته است، لحاظ می‌شود.

- امتیاز هفتگی: باتوجه به خودآموز بودن دوره و به منظور ارزیابی عملکرد اینترن در هفته موردنظر، لحاظ می‌شود. توجه کنید که این امتیاز بصورت درصد و توسط شخص اینترن در فایل گزارش هفتگی وی تعیین و درج می‌شود.
  
- میزان ساعت فعالیت: به منظور تخمین میزان فعالیت اینترن در طول هفته و بررسی حد نصاب ساعت مجاز برای ورود به جلسه فنی لحاظ می‌شود. این مورد نیز توسط شخص اینترن اندازه‌گیری و در فایل گزارش هفتگی وی درج می‌شود.

توجه! حد نصاب ساعت مجاز برای ورود به جلسه فنی، ۲۵ ساعت است. به دو نمونه زیر توجه کنید:

•	نمونه ۱:

- میزان فعالیت هفته اول: ۲۹ ساعت
در اینصورت اینترن مجاز است در جلسه فنی شرکت کند.

•	نمونه ۲:

- میزان فعالیت هفته دوم: ۱۵ ساعت
نتیجتا اینترن این هفته اینترن مجاز به شرکت در جلسه فنی نیست.

- میزان فعالیت هفته سوم: ۵ ساعت
باتوجه به اینکه جمع میزان ساعت فعالیت در هفته‌های دوم و سوم، ۲۰ ساعت است، اینترن این هفته نیز مجاز به شرکت در جلسه فنی نیست.

- میزان فعالیت هفته چهارم: ۸ ساعت
باتوجه به اینکه جمع میزان ساعت فعالیت اینترن در هفته‌های دوم، سوم و چهارم، ۲۸ ساعت است، اینترن این هفته مجاز است در جلسه فنی شرکت کند.

توجه! از آنجا که کوردینیتور مسئولیت بروز رسانی پروفایل اینترن را برعهده دارد، اینترن علاوه بر موارد بالا، باید جلسات فنی و کارگاه‌های منتورشیپی که برای خود تنظیم کرده است را در گزارشات هفتگی بصورت زیر لحاظ کند:
عنوان جلسه: روز - تاریخ - بازه جلسه 

به دو نمونه زیر توجه کنید: 

- جلسه فنی: سه‌شنبه - ۱۴۰۳/۰۷/۱۷ - ۱۸:۳۰ تا ۱۹:۳۰
- جلسه کارگاه ارتباطات انسانی: یکشنبه - ۱۴۰۳/۰۷/۱۵ - ۱۶:۰۰ - ۱۵:۳۰

توجه! چنانچه اینترن در جلسه فنی که برای خود تنظیم کرده است، شرکت ننماید، در اینصورت به مدت یک هفته از شرکت در جلسه فنی منع خواهد شد و باید جلسه فنی ای که دو هفته آینده برگزار خواهد شد را برای خود تنظیم و در آن شرکت نماید. به نمونه زیر توجه کنید:

جلسه فنی: سه‌شنبه - ۱۴۰۳/۰۷/۱۷ - ۱۸:۳۰ تا ۱۹:۳۰
چنانچه من در این جلسه شرکت نکنم، باید برای ۱۴۰۳/۰۸/۰۱ جلسه فنی تنظیم کنم و در آن شرکت کنم. 

توجه! کوردینیتور مسئولیت بررسی اولیه گزارش اینترن را دارد. به اینصورت که هر استادی آیتمی که توسط اینترن مطالعه یا تسکی که توسط وی انجام شده باشد را در پروفایل اینترن تیک می‌زند. بدین ترتیب، مشخص می‌شود که کدام استادی آیتم‌ها یا تسک‌های استپ موردنظر انجام شده‌اند. 


# ارائه آنلاین

در اکثر استپ‌ها، دو تسک پایانی زیر به ارائه آنلاین اختصاص دارد:

- هماهنگی زمان ارائه آنلاین (تسک یکی مانده به آخر): این تسک مربوط به هماهنگی و تعیین یک زمان مناسب برای ارائه آنلاین با منتورهای فنی و دستیار منتورها است. این هماهنگی باید به گونه‌ای انجام شود که تمام افردای که برای شرکت در ارائه، اعلام حضور کردند، بتوانند در آن شرکت نمایند. چنانچه فردی قادر به شرکت در ارائه اینترن نشد، باید پس از برگزاری آن، فیلم ارائه را تماشا گرده و فیدبک خود را به اینترن منتقل کند. به نمونه زیر مبنی بر هماهنگی زمان ارائه آنلاین (تسک یکی مانده به آخر) توجه کنید:
 
من آمادگی خود را مبنی بر برگزاری ارائه آنلاین به کوردینیتور خود اعلام کردم.

                                                                                                                                                                           #cs_internship 
                                                                                                                                                                        #machine_learning 
                                                                                                                                                                                   #step8
                                                                                                                                                                              
- برگزاری ارائه آنلاین (تسک آخر): این تسک مربوط به اجرای ارائه آنلاین است که در آن، اینترن باید باتوجه به مفاهیم و مهارت‌هایی که در آن استپ فرا گرفته است، یک ارائه بصورت آنلاین و بمدت نهایتا ۲۰ دقیقه‌ای برگزار نماید.
  
توجه! اینترن باید پیش از برگزاری ارائه آنلاین، خواندن تمامی استادی آیتم‌ها، انجام تمامی تسک‌ها و درج تمام پست‌های لازم در استپ خود را به اتمام رسانده باشد. به نمونه زیر مبنی بر برگزاری ارائه آنلاین (تسک آخر) توجه کنید:
 
ارائه آنلاین استپ هشتم من انجام شد. 

                                                                                                                                                                           #cs_internship 
                                                                                                                                                                        #machine_learning 
                                                                                                                                                                                  #step8
 
هر دو تسک نیز باید به همراه پست‌های مرتبط در شبکه‌های اجتماعی (لینکدین، تلگرام، توییتر) مستند شوند و در گزارش هفتگی به‌طور کامل ثبت گردند. همچنین برای فرایند ارائه آنلاین، یک مستند جامع به نام Set Live Presentation Time تهیه شده است که اینترن‌ها باید بادقت آن را مطالعه نمایند.

توجه! برگزاری ارائه آنلاین برای آن دسته اینترن‌هایی که تعداد فالوور لینکدین آنها بزرگتر یا مساوی ۱۵۰ نفر است، در پلتفرم StreamYard و برای سایر اینترن‌ها، پلتفرم Teams است.  

پس از برگزاری ارائه آنلاین استپ فعلی و قرار دادن پست برگزاری آن، کوردینیتور فایل یا لینک استپ بعدی را به اینترن تحویل می‌دهد. اینترن به محض تحویل محتوای استپ بعدی، ۲۴ ساعت فرصت دارد ددلاین موردنظر برای تکمیل آن استپ را در بخش Reports گروه CS Internship Coordination اعلام کند. 

# استپ صفر

استپ صفر در برنامه CS Internship به عنوان گام اولیه برای آماده‌سازی محیط کار و ایجاد ارتباط میان اینترن‌ها و اعضای تیم طراحی شده است. این استپ بعنوان یک استپ مشترک میان اینترن‌های هر سه دوره تحت عنوان "Ice-Breaking Step" شناخته می‌شود و هدف آن، فراهم کردن آشنایی اولیه با برنامه و تسهیل تعاملات اجتماعی میان اینترن‌ها و سایر اعضای برنامه است. 

در این استپ از اینترن‌ها خواسته می‌شود که کارهای زیر را انجام دهند:

۱-	ایجاد حساب کاربری در شبکه‌های اجتماعی:
اینترن باید در صورتی که حساب‌های کاربری در لینکدین و توییتر ندارد، آن‌ها را ایجاد کند و پست‌های مربوطه را در هر سه شبکه اجتماعی (لینکدین، تلگرام و توییتر) منتشر کند. در این پست‌ها، اینترن باید توضیح دهد که این شبکه‌های اجتماعی به عنوان ابزارهای ارتباطی با اعضای برنامه استفاده می‌شوند و همچنین اعلام کند که قصد دارد فعالیت‌های خود را از طریق این پلتفرم‌ها به اشتراک بگذارد.

۲-	برگزاری جلسه مصاحبه با اعضای برنامه:
از اینترن خواسته می‌شود که با اعضای دوره و دستیاران فنی تحت عنوان «برگزاری جلسه مصاحبه با اعضاء برنامه» صحبت کند. لیست اعضای برنامه در گروه General قرار دارد و به‌طور مداوم به‌روزرسانی می‌شود. در این جلسه، که باید در زمان مشخص شده برگزار شود، اینترن باید ابتدا خود را به‌طور مختصر معرفی کند. پس از آن، از طرف مقابل بخواهد که خودش را معرفی کند و در ادامه در مورد پیشینه‌ فنی و غیر فنی آن‌ها سوال کند. همچنین مهم است که بپرسد در چه زمینه‌هایی می‌تواند از آن‌ها راهنمایی بگیرد. این تعاملات نه‌ تنها به آشنایی اینترن با اعضای برنامه کمک می‌کند، بلکه فرصتی برای ایجاد شبکه‌ی ارتباطی مؤثر فراهم می‌آورد. 

توجه! برای هماهنگی روز و ساعت مصاحبه، به آدرس https://ali-sdg90.github.io/CS-Step0-Message-Maker/ مراحعه نمایید.

۳-	انتشار پست‌ها:
پس از هر مصاحبه، اینترن باید یک پست در گروه تلگرامی مربوطه با هشتگ #معرفی ارسال کند. این پست شامل معرفی مختصری از فردی است که با او صحبت کرده است. همچنین احساساتی که در حین صحبت کردن با هر فرد تجربه می‌کند باید در قالب یک پست در توییتر به اشتراک گذاشته شود.

۴- تهیه گزارش:
گزارش استپ صفر باید شامل لینک پست‌های مربوط به ایجاد حساب‌های کاربری در شبکه‌های اجتماعی لینکدین و توییتر باشد. همچنین شامل لینک پست‌های تلگرام و توییتر مربوط به معرفی افرادی باشد که با آن‌ها گفتگو کرده‌اند.

۵- تماشای ویدیوهای شماره ۱ و ۲ کارگاه ارتباطات انسانی:
اینترن شروع به تماشای اولین سری ویدیوهای کارگاه ارتباطات کرده و گزارش آنها را در بخش Reports گروه CS Internship Coordination ارسال می‌کند. 

# شروع فاز کارآموزی علمی

شروع کارآموزی عملی معمولا پس از گذراندن آخرین استپ فاز خودآموزی انجام می‌شود. چنانچه اینترن پس از طی کردن چند استپ از فاز خودآموزی برنامه، مایل به شروع مرحله کارآموزی عملی باشد، باید آمادگی خود را به کوردینیتور خود اعلام کند. سپس از سه منتور و دو دستیارمنتور (دوره‌ای که در آن خضور دارد) تاییدیه ورود به فاز کارآموزی عملی را بگیرد. چنانچه این مرحله را نیز سپری کرد، یکی از منتورها وی را به کانال CS Job Network  اضافه می‌کند. این کانال با هدف به اشتراک‌گذاری پروفایل اینترن‌ها و مشاهده آن توسط شرکت‌های مختلف بوجود آمده است. در اینصورت، شرکت(ها)یی که متقاضی کار با اینترن موردنظر هستند، ابتدا پروفایل وی را بررسی کرده و سپس از طریق کامنت‌گذاری در بخش زیرین پروفایل اینترن، به وی پیشنهاد کاری می‌دهند. نحوه درج پروفایل اینترن در کانال CS Job Network بصورت زیر است:

                                                                                                                                                                        #machine_learning
                                                                                                                                                                             #in_progress 
                                                                                                                                                                                   #step8

                                                                                                                                                                          Dorrin Samadian
                                                                                                                                                                         Telegram Account
                                                                                                                                                                           Intern Profile
