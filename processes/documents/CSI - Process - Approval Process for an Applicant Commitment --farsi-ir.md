
# مقدمه

هر داوطلب ورود به برنامه CS Internship، فردی است که در جلسه‌ای تحت عنوان «جلسه مصاحبه» شرکت کرده است. یکی از موضوعاتی که در جلسه مصاحبه از داوطلب خواسته می‌شود، نوشتن و ارسال «متن تعهد» به کوردینیتور خود است. محتوای متن تعهد در جلسه مصاحبه مشخص می‌شود. هر داوطلب پس از اتمام جلسه مصاحبه، حداکثر تا ۴۸ ساعت پس از پایان جلسه مصاحبه (زمان دقیق در جلسه مصاحبه اعلام می‌شود) فرصت دارد تا متن تعهد خود را ارسال کند. او برای نوشتن این متن، نیاز است به تمامی موضوعاتی که پیرامون شرایط ورود به دوره و محتوای متن تعهد که در جلسه مصاحبه مطرح شده است، با دقت فکر کند و آنها را ارزیابی کند. سپس، بعد از آگاه شدن به تصمیم خود برای ورود به دوره، متن تعهد خود را مطابق با اصول گفته شده بنویسد و ارسال کند.

کوردینیتور پس از دریافت متن تعهد از داوطلب ورود به برنامه، نظر دو منتور را در گروه تلگرامی مخصوص آن، در مورد تعهد می پرسد و نهایتا وضعیت آن را مشخص میکند. نتیجه بررسی متن تعهد، معلوم می‌کند که آیا داوطلب ورود به برنامه می‌تواند به برنامه وارد شود یا خیر.

در ادامه این مستند، تمام حالت‌های ممکن در فرآیند بررسی متن تعهد را شرح می‌دهیم. در نهایت در قسمت آموزش‌دهنده و نحوه آموزش به نکات مهمی که نیاز است در این فرآیند به آن‌ها توجه شود، پرداخته می‌شود.

همچنین برای سهولت مطالعه و جلوگیری از ایجاد جملات طولانی، به‌جای «برنامه CS Internship» از کلمه «برنامه» و به‌جای عبارت «داوطلب ورود به برنامه CS Internship» از واژه «داوطلب» استفاده می‌شود.

# مخاطب

دسته‌ی اول مخاطبان این مستند، کوردینیتورهایی هستند که قرار است فرآیند تایید تعهد داوطلب برای ورود به دوره را اجرا کنند. دسته دوم، منتورها و مصاحبه‌کنندگانی هستند که نیاز است نظر خود را در مورد متن تعهد داوطلب اعلام کنند. دسته‌ سوم، تمام افراد علاقمندی هستند که مایلند در مورد فرآیند تایید تعهد داوطلب ورود به برنامه بدانند.

# معرفی موضوع

از ابتدای شروع برنامه CS Internship از داوطلبان ورود به برنامه CS Internship خواسته می‌شود تا برای اعلام تعهد خود، متنی تحت عنوان «متن تعهد» ارسال کنند. بندهای لازم برای تعهد در جلسه مصاحبه برای داوطلب گفته شده است.  همه داوطبان باید متن تعهد خود را حداکثر تا ۴۸ ساعت پس از پایان یافتن جلسه مصاحبه، ارسال کنند. این متن تعهد توسط کوردینیتور داوطلب به گروه بررسی تعهد، ارسال می‌شود و توسط دو منتور مورد بررسی قرار میگیرد. در این گروه نیاز است دو منتور مسئول، برای تایید یا رد آن نظر خود را اعلام کنند.در صورت تائید اینترن وارد دوره می شود. در صورت رد شدن متن تعهد، نیاز است یک منتور با داوطلب صحبت بکند و نتیجه را مشخص کند که آیا داوطلب متن تعهد را اصلاح میکند و دوباره میفرستد و یا از وارد شدن به برنامه انصراف می دهد.

این منتور وظیفه دارد در طی یک جلسه نیم ساعته، مجموع بازخورد تمام منتورها درمورد متن تعهد را به داوطلب منتقل کند. با وجود پذیرفتن شدن متن تعهد، اگر متن از شفافیت لازم برخوردار نباشد، مجددا جلسه‌ای برای دادن بازخورد برنامه‌ریزی می‌شود. در این صورت نیاز است متن تعهد مجددی از سمت داوطلب ارسال شود تا در صورت تایید شدن، بتواند فعالیت خود را در دوره شروع کند. این فرآیند بسته به زمان ارسال متن تعهد و میزان شفافیت آن از سوی داوطلب در یک الی دو اسپرینت قابل انجام و قطعی شدن است.***

در ادامه این مستند، تمام مراحل بررسی متن تعهد از زمان دریافت آن از داوطلب تا زمان اعلام رد یا پذیرش تعهد به او شرح داده می‌شود.

# شرح جزئیات

مصاحبه‌کننده در جلسه مصاحبه، از داوطلب می‌خواهد تعهد خود را نهایتاً تا روز و ساعت مشخصی در گروه CS Internship - Interview Onboarding در تلگرام ارسال کند.
پس از پایان یافتن مصاحبه تا تمام شدن بازه زمانی اعلام شده برای دریافت متن تعهد، دو حالت کلی پیش می‌آيد که در دو بخش بررسی می‌شوند:

**بخش اول:** داوطلب متن تعهدش را در گروه تلگرامی CS Internship - Interview Onboarding ارسال می‌کند و کوردینیتور خود را منشن میکند.

1. **حالت اول:** داوطلب متن تعهد خود را ارسال می‌کند، ولی بعد از زمان اعلام شده در جلسه مصاحبه.
2. **حالت دوم:** داوطلب به موقع و قبل از زمان اعلام شده در جلسه مصاحبه متن تعهد خود را ارسال می‌کند.

**بخش دوم:** داوطلب متن تعهدش را به هر دلیلی به کوردینیتور ارسال نمی‌کند.

در ادامه به نحوه عملکرد کوردینیتور در هر کدام از حالت‌ها پرداخته می‌شود.

## بخش اول: داوطلب متن تعهدش را ارسال می‌کند

### حالت اول: تعهد خود را ارسال می‌کند، ولی بعد از زمان اعلام شده در جلسه مصاحبه

در این حالت، کوردینیتور بلافاصله «پیام اتمام بازه زمانی برای ارسال متن تعهد» را برای داوطلب ارسال می‌کند. همچنین بلافاصله در قسمت توضیحات تسکFinalize \[First Intern’s Name\] Commitment Statement شرح وضعیت تعهد داوطلب را یادداشت و آن را در حالت انجام شده (Done) قرار می‌دهد.

**پیام اتمام بازه زمانی برای ارسال متن تعهد**

```plaintext
سلام،

امیدارم که حالت خوب باشه.

قرار بود طی 48 ساعت تعهدت رو بنویسی و برای من بفرستی مگر اینکه از ورود به دوره منصرف شده باشی.

طبق پروتکلی که داریم، با توجه به اینکه پیامی برای من نفرستادی من وضعیت شما رو در مصاحبه به «منصرف شده» تغییر دادم و از لیست ورود به دوره حذف کردم.

اما اگر مجددا تقاضای ورود به برنامه داری، تا فردا ساعت 9 شب بهم اعلام کن تا مجدد شما رو وارد صف کنم.

خیلی خوشحال شدم از آشناییت و امیدوارم هرجا که هستی موفق باشی و به اهدافی که برای خودت انتخاب کردی برسی.
```


### حالت دوم: داوطلب طبق قرار مشخص شده، تعهد خود را ارسال می‌کند

در این حالت کوردینیتور بلافاصله، تعهد داوطلب را در گروه [CS Internship – Interview Commitment Check](https://t.me/+qJmpfF0mdNE0NDNi)، ارسال می‌کند. کوردینیتور طی ۲۴ ساعت بعد از دریافت تعهد، باید تکلیف تعهد داوطلب را نهایی کند. یعنی حداقل یک نفر از منتورهایی که در جلسه مصاحبه متقاضی حاضر بودند و یک نفر از منتورهایی که در جلسه مصاحبه حاضر نبوده، تعهد داوطلب را تایید کنند.
پس از اعلام نظر نهایی، توسط 2 نفر، دو حالت مختلف پیش می‌آید:

#### شرایط اول: متن تعهد داوطلب توسط هر 2 نفر، تایید شده است

در این صورت کوردینیتور بلافاصله بعد از تایید شدن متن تعهد داوطلب، قبول شدن تعهد را به داوطلب خبر می‌دهد. همچنین، بلافاصله سند «[شرایط و تعهدات برنامه CS Internship](https://mehransystems.sharepoint.com/:w:/s/CSInternship/ERgoUpUG8olElV9v3yRhVcABnJcCbE5r2H48biLDOiLgcg)» را در قالب فایل Word و از جانب برنامه برای داوطلب ارسال می‌کند. از داوطلب می‌خواهد تا سند ارسال‌شده از سمت برنامه را به دقت مطالعه کند. در صورتی که داوطلب موارد نوشته‌شده در متن سند ارسال شده را قبول نداشت و آن‌ها را رد کرد، کوردینیتور بلافاصله بعد از دریافت جواب رد، به او اطلاع می‌دهد که امکان ورود به برنامه را ندارد. همچنین در قسمت Discussion تسکFinalize \[First Intern’s Name\] Commitment Statement شرح وضیعت تعهد داوطلب را یادداشت می‌کند و وضعیت تسک را در حالت انجام شده قرار می‌دهد.

در صورتی که داوطلب ورود به برنامه، متن سند ارسال شده از سمت برنامه را به دقت مطالعه کرد و موارد گفته شده در آن را کاملا قبول داشت، کوردینیتور کارهای زیر را به ترتیب اجرا می‌کند:

1. داوطلب را به گروه تلگرامی CS – Crystalline Society اضافه می‌کند.
2. داوطلب را راهنمایی می‌کند که در قسمت توضیحات رونوشت متن تعهد برنامه، که با عنوان «تعهد شما» مشخص شده است، بنویسد: «سند تعهد ارسال شده از سمت برنامه را کلمه‌ به‌ کلمه مطالعه کردم و همه آن‌ها را قبول دارم».
3. سپس خود داوطلب در همان قسمت از فایل متن تعهد برنامه، متن تعهد نهایی شده خود را با عنوان **«_متن تعهد نهایی شده {نام داوطلب}»_** اضافه کند و در گروه تلگرامی به نام CS - Crystalline Society ارسال کند. کوردینیتور نیاز است تاکید کند که داوطلب به‌جز موارد خواسته شده برای اضافه کردن به سند، به هیچ عنوان جملات متن تعهد نهایی شده خود (آخرین متنی که تایید شده) و جملات نوشته شده در سند را (به جز موارد خواسته شده) تغییر ندهد.

پس از ارسال سند تعهد توسط داوطلب در گروه CS - Crystalline Society، کوردینیتور بلافاصله در قسمت Discussion تسک

- Finalize \[First Intern’s Name\] Commitment Statement
ابتدا وضعیت داوطلب را یادداشت میکند و وضعیت (State) این تسک را در حالت Done قرار میدهد و تغییرات تسک را ذخیره میکند.



پس از طی شدن این مراحل، کوردینیتور می‌تواند کارهای مربوط به آنبورد کردن داوطلب را به عنوان «اینترن» جدید برنامه شروع کند. کوردینیتور می‌تواند برای اطلاع از نحوة آنبورد کردن اینترن جدید برنامه، مستند [«راهنمایی و نظارت بر فعالیت اینترن‌ها در روند کارآموزی در برنامه CS Internship»](https://github.com/cs-internship/cs-internship-spec/blob/master/processes/documents/CSI%20-%20Process%20-%20Guide%20and%20Supervise%20Interns%20in%20Internship%20Process%20--farsi-ir.md) را مطالعه کند.




#### شرایط دوم: متن تعهد داوطلب توسط حداقل یک منتور تایید نشده است

در این حالت کوردینیتور بلافاصله پس از دریافت بازخورد 2 نفر از منتورها  مبنی بر عدم تایید تعهد، سراغ بک‌لاگ مصاحبه رفته و تسک Check Commitment در بک‌لاگ داوطلب پیدا میکند.

کوردینیتور از روی ظرفیت زمانی منتورها، تسک Check Commitment را به منتوری که در این اسپرینت حداقل به اندازه نیم ساعت ظرفیت داشته باشد، اساین می‌کند. همچنین Iteration را روی شماره اسپرینت عملیاتی جاری تنظیم می‌کند. در صورتی که هیچ منتوری در اسپرینت عملیاتی جاری، نیم ساعت زمان خالی نداشته باشد، این تسک را به یک منتور در اسپرینت بعد اساین می‌کند. سپس کوردینیتور، از منتوری که این تسک به او واگذار شده است، می‌خواهد تا طی ۲۴ ساعت با داوطلب در مورد تعهدش صحبت کند و تمام بازخوردهای لازم را به او انتقال دهد.
 منتور بعد از صحبت‌کردن با داوطلب و انتقال همه بازخوردهای لازم، نهایتا به کوردینیتور اعلام میکند که یا داوطلب انصراف داده است یا تا زمان تعیین شده توسط خود داوطلب، تعهد جدید را ارسال میکند.سپس وضعیت تسکCheck Commitment را در حالت Done قرار می‌دهد. 
در این حالت نیز دو وضعیت پیش خواهد آمد:

**وضعیت اول: داوطلب تصمیم می‌گیرد تعهد دوم را ارسال نکند.**

در این شرایط، منتور بلافاصله نتیجه را به کوردینیتور اطلاع می‌دهد و کوردینیتور بلافاصله در قسمت توضیحات تسک Finalize \[First Intern’s Name\] Commitment Statement، شرح وضعیت تعهد داوطلب را می‌نویسد و تسک را در وضعیت انجام شده قرار می‌دهد.

**وضیعت دوم: داوطلب تصمیم می‌گیرد تعهد دوم را ارسال کند.**
منتور بلافاصله نتیجه گفت‌و‌گو و زمان ارسال تعهد جدید را به کوردینیتور اطلاع می‌دهد. برای بررسی‌کردن متن تعهد جدید، کوردینیتور دوباره همه فرآیند بررسی تعهد را از ابتدا برای متن تعهد جدید تکرار می‌کند.



# آموزش‌دهنده‌ها

این مستند توسط کارآموزمنتورها، کاندیدمنتورها و منتورهایی که قبلا در جلسه مصاحبه شرکت کرده‌اند، می‌تواند آموزش داده شود.

# نحوه آموزش

آموزش‌دهنده این مستند، باید ابتدا اطمینان حاصل کند که کارآموزمنتوری که باید فرآیند تعهد را اجرا کند، این مستند را با دقت مطالعه کرده‌است. آموزش‌دهنده می‌تواند با پرسیدن سوال‌هایی از نحوة انجام شدن این فرآیند و توضیح خواستن از کارآموزمنتور، از کیفیت مطالعه این مستند مطمئن شود.

نکاتی که آموزش‌دهنده در آموزش این مستند باید حتما به آن‌ها اشاره کند شامل موارد زیر می‌شود:

1. آموزش‌دهنده برای اینکه کوردینیتور از اهمیت نقش مصاحبه‌کنندگان برای نظر دادن در مورد متن تعهد داوطلب خبردار باشد، نیاز است که خودش قبلا مستند مربوط به «[فرایند هماهنگی جلسه مصاحبه در برنامه CS Internship](https://mehransystems.sharepoint.com/sites/CSInternship/MentorDocs/Processes/Mentoring%20Assistant%20Processes/CSI%20-%20Process%20-%20Interview%20Coordination%20Process%20-%20Farsi.pdf)» را مطالعه کرده باشد. در این مستند به صورت مختصر به نقش هر کدام از افراد و کارهایی که در جلسه مصاحبه انجام می‌دهند اشاره شده است.
2. آموزش‌دهنده لازم است یادآوری کند مصاحبه‌کنندگان، افرادی هستند که تمام موارد لازم برای نوشتن متن تعهد را به داوطلب ورود به برنامه منتقل می‌کنند. بنا بر این، این افراد اطلاعات دقیق‌تری از نحوه حضور داوطلب در جلسه مصاحبه دارند. برای مثال از روی نحوه تعامل داوطلب با مصاحبه‌کنندگان می‌دانند که آیا با دقت به مطالب گفته شده در جلسه مصاحبه گوش داده‌اند یا نه. همچنین می‌توانند با بررسی متن تعهد داوطلب، اطلاعات دیگری از تطابق حرف‌های گفته شده و موارد نوشته شده در متن تعهد بدست آورند. این موارد می‌تواند در تایید یا رد کردن متن تعهد داوطلب یا بازخوردهایی که نیاز است به داوطلب منتقل شود، در اختیار سایر منتورها قرار دهد. بنابراین نیاز است که جز کسانی باشند که در راستای تایید یا رد متن داوطلب نظر می‌دهند.
3. همچنین منتورهای برنامه، افرادی هستند که به فرآیندها، مکانیزم‌ها و سیاست‌های دوره تسلط دارند. این افراد می‌توانند با مطالعه متن تعهد داوطلب و تطبیق آن با شرایط برنامه، به نکاتی که نیاز است در فرآیند پذیرفته یا رد شدن متن تعهد داوطلب تاثیر بگذارند دقت کنند و نظر دهند.
4. آموزش‌دهنده همچنین باید به اهمیت تک‌تک کلمات استفاده شده در متن تعهد اشاره کند. در صورتی که کوردینیتور با ریزبینی نظرات ۵ نفر مواجه شد، به عنوان سخت‌گیری بیش از حد از سوی منتورها و مصاحبه کنندگان قلمداد نکند. منتورهای مختلف ویژگی‌های مختلف و دیدگاه‌های مختلفی دارند و هر کدام از دیدگاه خود متن را بررسی می‌کنند و نظر می‌دهند. **ممکن است از بیرون اینطور برسد که یک منتور حساسیت بیشتر و دیگری حساسیت کمتری روی موارد خاصی دارد. کارآموز منتور باید آگاه باشد اینکه منتوری حساسیت زیادی دارد به معنی سخت‌گیری بی‌مورد نیست و صرفا نتیجه بررسی تعهد از دید این منتور است.** در این مرحله نیاز است متوجه شویم که آیا داوطلب واقعا از موارد خواسته شده در متن تعهد مطمئن است یا نه. اگر کلمه‌ای معنایی مخالف موارد خواسته شده در جلسه مصاحبه را منتقل کند، نیاز است به داوطلب بازخورد داده شود. همچنین اگر مبهم و نادقیق نوشته شده باشد، متن تعهد رد می‌شود. در این موارد نیاز است تا مطابق فرآیند توضیح داده شده، یک منتور، داوطلب را از کیفیت متن تعهد و رد یا پذیرفته شدن آن آگاه کند.
5. آموزش‌دهنده یادآوری می‌کند که **وظیفه انتقال مطلب مجموع بازخوردهای ۵ نفر در راستای تایید یا رد شدن متن تعهد داوطلب، بر عهده یک «منتور» است وکوردینیتور وظیفه‌ای جز هماهنگی زمان این گفت‌و‌گو ندارد.** منتور مشخص شده برای انتقال فیدبک می‌تواند پیش از انجام این گفت‌وگو، اطلاعاتی را از نحوه تعامل داوطلب در جلسه مصاحبه و توجه به کلمات استفاده شده در متن‌ تعهد او بدست آورد.

# واژه‌نامه

**متن تعهد:** متنی که هر مصاحبه‌شونده، تا ۴۸ ساعت بعد از پایان یافتن جلسه مصاحبه می‌نویسد و به کوردینیتورخود ارسال می‌کند. در این متن به صورت مشخص باید به سه مورد اشاره شود: متعهد می‌شود که تا پایان دوره کارآموزی عملی برنامه CS Internship الویت اول او باشد. مقدار X ساعت (عدد دقیق و بدون حداقل، حداکثر یا کلمات مبهم دیگر) در هفته را صرف فعالیت‌های خواسته شده در برنامه می‌کند. و نهایتا بندهای سه‌گانه اینتگریتی را با توجه توضیحات ویدئو و مستند آشنایی با برنامه و نکات مطرح شده در جلسه مصاحبه، به زبان خود بیان کند.

**کوردینیتور(Coordinator):** به نقشی که تمام امورات و کارهایی از جنس هماهنگی های مربوط به اینترن را انجام می دهد،Coordinator گفته می شود؛ کارهایی از قبیل هماهنگ کردن جلسات، انجام اطلاع رسانی ها، تحویل فایل استپ و دریافت گزارشات، به روز نگه داشتن پروفایل اینترن و ...


|
