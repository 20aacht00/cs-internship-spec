
# مقدمه

هر داوطلب ورود به برنامه CS Internship فردی است که در جلسه‌ای تحت عنوان «جلسه مصاحبه» شرکت کرده است. یکی از موضوعاتی که در جلسه مصاحبه از داوطلب خواسته می‌شود، نوشتن و ارسال «متن تعهد» به کوردیناتور خود است. محتوای متن تعهد در جلسه مصاحبه مشخص می‌شود. هر داوطلب پس از اتمام جلسه مصاحبه، حداکثر تا ۴۸ ساعت پس از پایان جلسه مصاحبه (زمان دقیق در جلسه مصاحبه اعلام می‌شود) فرصت دارد تا متن تعهد خود را ارسال کند. 

او برای نوشتن این متن نیاز دارد به تمامی موضوعاتی که پیرامون شرایط ورود به دوره و محتوای متن تعهد در جلسه مصاحبه مطرح شده است، با دقت فکر کند و آن‌ها را ارزیابی کند. سپس، پس از آگاه شدن از تصمیم خود برای ورود به دوره، متن تعهد خود را مطابق با اصول گفته‌شده بنویسد و ارسال کند.

کوردیناتور پس از دریافت متن تعهد از داوطلب، نظر دو منتور را در گروه تلگرامی مخصوص آن در مورد تعهد می‌پرسد و نهایتاً وضعیت آن را مشخص می‌کند. نتیجه بررسی متن تعهد مشخص می‌کند که آیا داوطلب می‌تواند به برنامه وارد شود یا خیر.

در ادامه این مستند، تمام حالت‌های ممکن در فرآیند بررسی متن تعهد شرح داده می‌شود. در نهایت، در بخش «آموزش‌دهنده و نحوه آموزش»، نکات مهمی که نیاز است در این فرآیند مورد توجه قرار گیرد، بیان می‌شود.

همچنین، برای سهولت مطالعه و جلوگیری از ایجاد جملات طولانی، به‌جای «برنامه CS Internship» از واژه «برنامه» و به‌جای عبارت «داوطلب ورود به برنامه CS Internship» از واژه «داوطلب» استفاده می‌شود.

# مخاطب

دسته‌ی اول مخاطبان این مستند، کوردیناتورهایی هستند که قرار است فرآیند تأیید تعهد داوطلب برای ورود به دوره را اجرا کنند. دسته‌ی دوم، منتورها و مصاحبه‌کنندگانی هستند که نیاز است نظر خود را در مورد متن تعهد داوطلب اعلام کنند. دسته‌ی سوم، تمام افراد علاقه‌مندی هستند که مایل‌اند در مورد فرآیند تأیید تعهد داوطلب ورود به برنامه بدانند.



# معرفی موضوع

از ابتدای شروع برنامه **CS Internship** از داوطلبان ورود به برنامه خواسته می‌شود تا برای اعلام تعهد خود، متنی تحت عنوان **«متن تعهد»** ارسال کنند. بندهای لازم برای تعهد در جلسه مصاحبه به داوطلب گفته می‌شود. همه داوطلبان باید متن تعهد خود را حداکثر تا **۴۸ ساعت** پس از پایان یافتن جلسه مصاحبه ارسال کنند. این متن تعهد توسط **کوردینیتور** داوطلب به **گروه بررسی تعهد** ارسال می‌شود و توسط دو **منتور** مورد بررسی قرار می‌گیرد. در این گروه، دو منتور مسئول باید نظر خود را برای **تأیید یا رد** اعلام کنند. 

در صورت **تأیید**، اینترن وارد دوره می‌شود. در صورت **رد شدن متن تعهد**، یک منتور باید با داوطلب صحبت کند و نتیجه را مشخص کند که آیا داوطلب متن تعهد را **اصلاح می‌کند و دوباره می‌فرستد** یا از ورود به برنامه **انصراف می‌دهد**.

این منتور وظیفه دارد در طی یک **جلسه نیم‌ساعته**، مجموع بازخورد تمام منتورها را درباره متن تعهد به داوطلب منتقل کند. حتی در صورت پذیرفته شدن متن تعهد، اگر متن از **شفافیت لازم** برخوردار نباشد، مجدداً جلسه‌ای برای دادن بازخورد برنامه‌ریزی می‌شود. در این صورت، داوطلب باید متن تعهد جدیدی ارسال کند تا پس از تأیید، بتواند فعالیت خود را در دوره شروع کند. 

این فرآیند بسته به **زمان ارسال متن تعهد** و میزان **شفافیت آن** از سوی داوطلب، در **یک الی دو اسپرینت** نهایی می‌شود.

---

در ادامه این مستند، تمام مراحل بررسی متن تعهد از **زمان دریافت آن از داوطلب تا اعلام رد یا پذیرش آن** شرح داده می‌شود.

---

# شرح جزئیات

مصاحبه‌کننده در جلسه مصاحبه، از داوطلب می‌خواهد تعهد خود را نهایتاً تا **روز و ساعت مشخصی** در گروه [CS Internship - Interview Onboarding](https://t.me/+X4q9IxxRkGBlMzlk) در **تلگرام** ارسال کند.  
پس از پایان یافتن مصاحبه و تمام شدن بازه زمانی اعلام‌شده برای دریافت متن تعهد، دو حالت کلی پیش می‌آید که در **دو بخش** بررسی می‌شوند:

## **بخش اول:** داوطلب متن تعهدش را به هر دلیلی به کوردینیتور ارسال نمی‌کند.

در این حالت، کوردینیتور بلافاصله **«پیام اتمام بازه زمانی برای ارسال متن تعهد»** را برای داوطلب ارسال می‌کند. همچنین، در قسمت توضیحات تسک  
`Finalize [First Intern’s Name] Commitment Statement`  
شرح وضعیت تعهد داوطلب را یادداشت کرده و آن را در حالت **Done (انجام شده)** قرار می‌دهد.

### **پیام اتمام بازه زمانی برای ارسال متن تعهد**

```plaintext
سلام،

امیدوارم حالت خوب باشه.

قرار بود طی ۴۸ ساعت تعهدت رو بنویسی و برای من بفرستی، مگر اینکه از ورود به دوره منصرف شده باشی.

طبق پروتکلی که داریم، با توجه به اینکه پیامی برای من نفرستادی، وضعیت شما در مصاحبه به **«منصرف شده»** تغییر داده شد و از لیست ورود به دوره حذف شدی.

اما اگر **مجدد** تقاضای ورود به برنامه داری، تا **فردا ساعت ۹ شب** به من اعلام کن تا **مجدد** شما رو وارد صف کنم.

خیلی خوشحال شدم از آشناییت و امیدوارم هرجا که هستی موفق باشی و به اهدافی که برای خودت انتخاب کردی برسی.
```




## **بخش دوم:**  
داوطلب متن تعهدش را در گروه تلگرامی [CS Internship - Interview Onboarding](https://t.me/+X4q9IxxRkGBlMzlk) ارسال می‌کند و کوردینیتور خود را **منشن** می‌کند.

### **حالت‌های ممکن پس از ارسال تعهد**  
1. **حالت اول:** داوطلب متن تعهد خود را ارسال می‌کند، ولی **بعد از زمان اعلام‌شده** در جلسه مصاحبه.  
2. **حالت دوم:** داوطلب **به‌موقع** و قبل از زمان اعلام‌شده در جلسه مصاحبه، متن تعهد خود را ارسال می‌کند.  

در ادامه به نحوه عملکرد کوردینیتور در هر کدام از این حالت‌ها پرداخته می‌شود.

---

### **حالت اول: داوطلب تعهد خود را ارسال می‌کند، ولی بعد از زمان اعلام‌شده در جلسه مصاحبه**  
در این حالت، کوردینیتور بلافاصله **«پیام اتمام بازه زمانی برای ارسال متن تعهد»** را برای داوطلب ارسال می‌کند. همچنین، در قسمت توضیحات تسک  
`Finalize [First Intern’s Name] Commitment Statement`  
شرح وضعیت تعهد داوطلب را یادداشت کرده و آن را در حالت **Done (انجام‌شده)** قرار می‌دهد.

---

### **حالت دوم: داوطلب طبق زمان مشخص‌شده، تعهد خود را ارسال می‌کند**  
در این حالت، کوردینیتور بلافاصله تعهد داوطلب را در گروه  
[CS Internship – Interview Commitment Check](https://t.me/+qJmpfF0mdNE0NDNi)  
ارسال می‌کند. **کوردینیتور موظف است طی ۲۴ ساعت بعد از دریافت تعهد، تکلیف تعهد داوطلب را نهایی کند.**  

حداقل **یک منتور از میان منتورهای حاضر در جلسه مصاحبه** و **یک منتور خارج از جلسه مصاحبه** باید تعهد داوطلب را تأیید کنند.  
پس از اعلام نظر نهایی توسط **دو منتور**، دو حالت ممکن است رخ دهد:

---

### **شرایط اول: متن تعهد داوطلب توسط هر دو منتور تأیید شده است**  
در این صورت، کوردینیتور **بلافاصله پس از تأیید متن تعهد**، قبول شدن تعهد را به داوطلب اطلاع می‌دهد.  

همچنین، سند **[شرایط و تعهدات برنامه CS Internship](https://mehransystems.sharepoint.com/:w:/s/CSInternship/ERgoUpUG8olElV9v3yRhVcABnJcCbE5r2H48biLDOiLgcg)** را در قالب فایل **Word** از طرف برنامه برای داوطلب ارسال می‌کند.  

کوردینیتور از داوطلب می‌خواهد تا **سند ارسال‌شده را به‌دقت مطالعه کند**.  
- در صورتی که داوطلب **با موارد نوشته‌شده در سند موافق نباشد** و آن‌ها را رد کند، کوردینیتور **بلافاصله** پس از دریافت پاسخ، به او اطلاع می‌دهد که **امکان ورود به برنامه را ندارد**.  
- همچنین، در قسمت **Discussion** تسک  
`Finalize [First Intern’s Name] Commitment Statement`  
شرح وضعیت تعهد داوطلب را یادداشت کرده و وضعیت تسک را در حالت **Done (انجام‌شده)** قرار می‌دهد.

---

### **ادامه فرآیند در صورت پذیرش تعهد توسط داوطلب**  
در صورتی که داوطلب ورود به برنامه، **سند ارسال‌شده را مطالعه و به‌طور کامل تأیید کند**، کوردینیتور کارهای زیر را به ترتیب انجام می‌دهد:


1. **داوطلب را به گروه تلگرامی `CS – Crystalline Society` اضافه می‌کند.**  
2. **داوطلب را راهنمایی می‌کند** تا در قسمت توضیحات **رونوشت متن تعهد برنامه**، که با عنوان **«تعهد شما»** مشخص شده است، این متن را اضافه کند:  
   > «سند تعهد ارسال‌شده از سمت برنامه را کلمه‌به‌کلمه مطالعه کردم و همه آن‌ها را قبول دارم.»  
3. **داوطلب موظف است** در همان قسمت از فایل متن تعهد برنامه، **متن تعهد نهایی‌شده خود** را با عنوان:  
   > **«_متن تعهد نهایی‌شده {نام داوطلب}_»**  
   اضافه کرده و در گروه تلگرامی `CS - Crystalline Society` ارسال کند.  
   
   **⚠ کوردینیتور باید تأکید کند که:**  
   - **داوطلب به‌جز موارد خواسته‌شده برای اضافه کردن به سند، نباید هیچ‌یک از جملات متن تعهد نهایی‌شده (آخرین متنی که تأیید شده) و جملات نوشته‌شده در سند را تغییر دهد.**  

---

### **ثبت نهایی تعهد توسط کوردینیتور**  
پس از ارسال سند تعهد توسط داوطلب در گروه `CS - Crystalline Society`، **کوردینیتور بلافاصله** در قسمت **Discussion** تسک:  
> `Finalize [First Intern’s Name] Commitment Statement`  
- ابتدا **وضعیت داوطلب را یادداشت می‌کند.**  
- وضعیت **(State)** این تسک را در حالت **Done (انجام‌شده)** قرار داده و تغییرات را ذخیره می‌کند.  

پس از طی این مراحل، **کوردینیتور می‌تواند فرآیند آنبورد کردن داوطلب را به‌عنوان «اینترن» جدید برنامه آغاز کند.**  
برای اطلاع از نحوه آنبورد کردن اینترن جدید، **کوردینیتور می‌تواند مستند زیر را مطالعه کند:**  
> [**راهنمایی و نظارت بر فعالیت اینترن‌ها در روند کارآموزی در برنامه CS Internship**](https://github.com/cs-internship/cs-internship-spec/blob/master/processes/documents/CSI%20-%20Process%20-%20Guide%20and%20Supervise%20Interns%20in%20Internship%20Process%20--farsi-ir.md)  

---

## **شرایط دوم: متن تعهد داوطلب توسط حداقل یک منتور تأیید نشده است**  
در این حالت، **کوردینیتور بلافاصله پس از دریافت بازخورد دو منتور مبنی بر عدم تأیید تعهد، مراحل زیر را انجام می‌دهد:**  

1. **کوردینیتور به بک‌لاگ مصاحبه مراجعه کرده و تسک `Check Commitment` را در بک‌لاگ داوطلب پیدا می‌کند.**  
2. **بر اساس ظرفیت زمانی منتورها، تسک `Check Commitment` را به منتوری که در این اسپرینت حداقل ۳۰ دقیقه زمان خالی داشته باشد، اختصاص می‌دهد.**  
   - **اگر هیچ منتوری در اسپرینت جاری ظرفیت نداشته باشد، تسک را به منتوری در اسپرینت بعدی اساین می‌کند.**  
3. **کوردینیتور از منتور مربوطه می‌خواهد که طی ۲۴ ساعت با داوطلب صحبت کند و تمام بازخوردهای لازم را به او انتقال دهد.**  

پس از گفت‌وگوی منتور با داوطلب، دو وضعیت ممکن است پیش بیاید:

---

### **وضعیت اول: داوطلب تصمیم می‌گیرد تعهد دوم را ارسال نکند.**  
در این شرایط:  
- **منتور بلافاصله نتیجه را به کوردینیتور اطلاع می‌دهد.**  
- **کوردینیتور در قسمت توضیحات تسک:**  
  > `Finalize [First Intern’s Name] Commitment Statement`  
  **شرح وضعیت تعهد داوطلب را می‌نویسد و تسک را در وضعیت Done قرار می‌دهد.**  

---

### **وضعیت دوم: داوطلب تصمیم می‌گیرد تعهد دوم را ارسال کند.**  
- **منتور بلافاصله نتیجه گفت‌وگو و زمان ارسال تعهد جدید را به کوردینیتور اطلاع می‌دهد.**  
- **کوردینیتور دوباره همه فرآیند بررسی تعهد را از ابتدا برای متن تعهد جدید اجرا می‌کند.** 


# آموزش‌دهنده‌ها

این مستند توسط کارآموزمنتورها، کاندیدمنتورها و منتورهایی که قبلا در جلسه مصاحبه شرکت کرده‌اند، می‌تواند آموزش داده شود.

# نحوه آموزش

آموزش‌دهنده این مستند، باید ابتدا اطمینان حاصل کند که کارآموزمنتوری که باید فرآیند تعهد را اجرا کند، این مستند را با دقت مطالعه کرده‌است. آموزش‌دهنده می‌تواند با پرسیدن سوال‌هایی از نحوة انجام شدن این فرآیند و توضیح خواستن از کارآموزمنتور، از کیفیت مطالعه این مستند مطمئن شود.

نکاتی که آموزش‌دهنده در آموزش این مستند باید حتما به آن‌ها اشاره کند شامل موارد زیر می‌شود:

1. آموزش‌دهنده برای اینکه کوردینیتور از اهمیت نقش مصاحبه‌کنندگان برای نظر دادن در مورد متن تعهد داوطلب خبردار باشد، نیاز است که خودش قبلا مستند مربوط به «[فرایند هماهنگی جلسه مصاحبه در برنامه CS Internship](https://mehransystems.sharepoint.com/sites/CSInternship/MentorDocs/Processes/Mentoring%20Assistant%20Processes/CSI%20-%20Process%20-%20Interview%20Coordination%20Process%20-%20Farsi.pdf)» را مطالعه کرده باشد. در این مستند به صورت مختصر به نقش هر کدام از افراد و کارهایی که در جلسه مصاحبه انجام می‌دهند اشاره شده است.
2. آموزش‌دهنده لازم است یادآوری کند مصاحبه‌کنندگان، افرادی هستند که تمام موارد لازم برای نوشتن متن تعهد را به داوطلب ورود به برنامه منتقل می‌کنند. بنا بر این، این افراد اطلاعات دقیق‌تری از نحوه حضور داوطلب در جلسه مصاحبه دارند. برای مثال از روی نحوه تعامل داوطلب با مصاحبه‌کنندگان می‌دانند که آیا با دقت به مطالب گفته شده در جلسه مصاحبه گوش داده‌اند یا نه. همچنین می‌توانند با بررسی متن تعهد داوطلب، اطلاعات دیگری از تطابق حرف‌های گفته شده و موارد نوشته شده در متن تعهد بدست آورند. این موارد می‌تواند در تایید یا رد کردن متن تعهد داوطلب یا بازخوردهایی که نیاز است به داوطلب منتقل شود، در اختیار سایر منتورها قرار دهد. بنابراین نیاز است که جز کسانی باشند که در راستای تایید یا رد متن داوطلب نظر می‌دهند.
3. همچنین منتورهای برنامه، افرادی هستند که به فرآیندها، مکانیزم‌ها و سیاست‌های دوره تسلط دارند. این افراد می‌توانند با مطالعه متن تعهد داوطلب و تطبیق آن با شرایط برنامه، به نکاتی که نیاز است در فرآیند پذیرفته یا رد شدن متن تعهد داوطلب تاثیر بگذارند دقت کنند و نظر دهند.
4. آموزش‌دهنده همچنین باید به اهمیت تک‌تک کلمات استفاده شده در متن تعهد اشاره کند. در صورتی که کوردینیتور با ریزبینی نظرات ۵ نفر مواجه شد، به عنوان سخت‌گیری بیش از حد از سوی منتورها و مصاحبه کنندگان قلمداد نکند. منتورهای مختلف ویژگی‌های مختلف و دیدگاه‌های مختلفی دارند و هر کدام از دیدگاه خود متن را بررسی می‌کنند و نظر می‌دهند. **ممکن است از بیرون اینطور برسد که یک منتور حساسیت بیشتر و دیگری حساسیت کمتری روی موارد خاصی دارد. کارآموز منتور باید آگاه باشد اینکه منتوری حساسیت زیادی دارد به معنی سخت‌گیری بی‌مورد نیست و صرفا نتیجه بررسی تعهد از دید این منتور است.** در این مرحله نیاز است متوجه شویم که آیا داوطلب واقعا از موارد خواسته شده در متن تعهد مطمئن است یا نه. اگر کلمه‌ای معنایی مخالف موارد خواسته شده در جلسه مصاحبه را منتقل کند، نیاز است به داوطلب بازخورد داده شود. همچنین اگر مبهم و نادقیق نوشته شده باشد، متن تعهد رد می‌شود. در این موارد نیاز است تا مطابق فرآیند توضیح داده شده، یک منتور، داوطلب را از کیفیت متن تعهد و رد یا پذیرفته شدن آن آگاه کند.
5. آموزش‌دهنده یادآوری می‌کند که **وظیفه انتقال مطلب مجموع بازخوردهای ۵ نفر در راستای تایید یا رد شدن متن تعهد داوطلب، بر عهده یک «منتور» است وکوردینیتور وظیفه‌ای جز هماهنگی زمان این گفت‌و‌گو ندارد.** منتور مشخص شده برای انتقال فیدبک می‌تواند پیش از انجام این گفت‌وگو، اطلاعاتی را از نحوه تعامل داوطلب در جلسه مصاحبه و توجه به کلمات استفاده شده در متن‌ تعهد او بدست آورد.

# واژه‌نامه

**متن تعهد:** متنی که هر مصاحبه‌شونده، تا ۴۸ ساعت بعد از پایان یافتن جلسه مصاحبه می‌نویسد و به کوردینیتورخود ارسال می‌کند. در این متن به صورت مشخص باید به سه مورد اشاره شود: متعهد می‌شود که تا پایان دوره کارآموزی عملی برنامه CS Internship الویت اول او باشد. مقدار X ساعت (عدد دقیق و بدون حداقل، حداکثر یا کلمات مبهم دیگر) در هفته را صرف فعالیت‌های خواسته شده در برنامه می‌کند. و نهایتا بندهای سه‌گانه اینتگریتی را با توجه توضیحات ویدئو و مستند آشنایی با برنامه و نکات مطرح شده در جلسه مصاحبه، به زبان خود بیان کند.

**کوردینیتور(Coordinator):** به نقشی که تمام امورات و کارهایی از جنس هماهنگی های مربوط به اینترن را انجام می دهد،Coordinator گفته می شود؛ کارهایی از قبیل هماهنگ کردن جلسات، انجام اطلاع رسانی ها، تحویل فایل استپ و دریافت گزارشات، به روز نگه داشتن پروفایل اینترن و ...


|
