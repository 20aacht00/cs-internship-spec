# استاندارد مدیریت جلسات تصمیم‌گیری عملیاتی

## مقدمه

جلسه تصمیم‌گیری عملیاتی در برنامه CS Internship، به صورت هفتگی برگزار می‌شود. فاصله زمانی بین هر دو جلسه تصمیم‌گیری عملیاتی، یک «اسپرینت» نامیده می‌شود.

در هر جلسه تصمیم‌گیری عملیاتی، پیشرفت اینترن‌ها بررسی می‌شود. سپس وظایف و فعالیت‌هایی (تسک‌ها) که در اسپرینت قبلی بر عهده سطوح مختلف منتوری بوده‌اند، ارزیابی شده و تسک‌های جدید برای اسپرینت بعدی به منتورها واگذار می‌شود. مدیریت اسپرینت می‌تواند توسط هر یک از سطوح منتوری انجام شود، از این‌ رو همه منتورها باید با فرآیند مدیریت جلسه تصمیم‌گیری عملیاتی به طور کامل آشنا باشند.

این مستند فرآیند مدیریت جلسه تصمیم‌گیری عملیاتی را شرح می‌دهد. ابتدا در بخش «معرفی موضوع»، ضرورت برگزاری این جلسات و اهداف آن‌ها بررسی شده و سپس در بخش «شرح جزئیات»، نحوه واگذاری تسک‌ها و مدیریت جلسه به صورت کامل توضیح داده شده است. به‌منظور جلوگیری از جملات طولانی، در این مستند از عناوین خلاصه استفاده شده است:
- «برنامه CS Internship» به عنوان «برنامه».
- «مدیر جلسه تصمیم‌گیری عملیاتی» به عنوان «مدیر».

واژه «منتور» به تمامی سطوح منتوری اشاره دارد. هرگونه توضیح درباره سطح منتوری خاص به صورت شفاف ارائه می‌شود.

## مخاطب

این مستند برای کارآموزمنتورهایی تهیه شده است که مسئولیت مدیریت جلسات تصمیم‌گیری عملیاتی را برعهده دارند. همچنین سایر اعضای برنامه CS Internship که نیازمند اطلاعاتی درباره نحوه مدیریت این جلسات هستند، می‌توانند از این مستند بهره‌مند شوند.


## معرفی موضوع

در ابتدای شکل‌گیری برنامه CS Internship، جلسات اسپرینت به صورت هفتگی و منظم برگزار می‌شد. هر جلسه اسپرینت دارای دو بخش بود:

1. بررسی تسک‌های اسپرینت گذشته و برنامه‌ریزی تسک‌های اسپرینت آینده.
2. حل سوالات و ابهامات منتورها، طراحی، توسعه و بازبینی مکانیزم‌ها و سیاست‌های برنامه.

ابتدا یک فرد مسئولیت مدیریت هر دو بخش جلسه را داشت. اما با افزایش تنوع دوره‌ها (مانند سی شارپ، وب، پایتون و ماشین لرنینگ) و تعداد شرکت‌کنندگان، نیاز به تغییرات در جلسات و تقسیم مسئولیت‌ها به وجود آمد.

در نسخه دوم برنامه، جلسات هفتگی به دو قسمت «عملیاتی» و «ساختاری» تقسیم شد. این تغییر به کارآموزمنتورها امکان می‌دهد تا در بازه زمانی طولانی‌تر و با انجام تسک‌های کوچک‌تر، توانمندی لازم برای مدیریت جلسات عملیاتی را کسب کنند. همچنین از زمستان ۱۴۰۱، به دلیل افزایش منتورهای شرکت‌کننده، چند جلسه عملیاتی به صورت موازی برگزار شدند.

جلسات عملیاتی شامل تمام سطوح منتوری (کارآموزمنتورها، دستیارمنتورها و منتورها) می‌شود. کارآموزمنتورهای جدید با مدیریت این جلسات، به مرور زمان با فرآیندها، مکانیزم‌ها و سیاست‌های دوره آشنا می‌شوند.

## شرح جزئیات

مدیر جلسه عملیاتی باید اطلاعات کاملی درباره چگونگی و کیفیت انجام تسک‌های اسپرینت گذشته داشته باشد. با بررسی گزارش‌های اعضا، مدیر می‌تواند ابهامات موجود در تسک‌ها را شناسایی و از منتورها توضیحات دقیق‌تر دریافت کند. همچنین مدیر وظیفه دارد برنامه‌ریزی تسک‌های اسپرینت بعدی را انجام دهد.

اهداف این جلسات به طور کلی شامل موارد زیر است:
- بررسی وظایف انجام‌شده در هفته گذشته.
- شناسایی چالش‌های پیش‌آمده برای هر فرد در انجام وظایف.
- واگذاری وظایف جدید برای اسپرینت آینده به سطوح مختلف منتورها.

برای انجام این وظایف، مدیر باید با ابزارهای مدیریت تسک آشنا باشد. در ادامه، این ابزارها معرفی می‌شوند.

### ابزارهای مورد نیاز برای مدیریت جلسه

مدیر جلسه تصمیم‌گیری عملیاتی پیش از آغاز فرآیند مدیریت جلسه باید با ابزارهای لازم آشنایی کامل داشته باشد. این ابزارها شامل نرم‌افزارهای زیر هستند:
- Microsoft Teams
- OneNote
- Azure DevOps

در ادامه، هر یک از این ابزارها به طور مختصر معرفی شده‌اند:

۱- نرم‌افزار **Microsoft Teams**: بستری برای برگزاری جلسات آنلاین و ارتباط بین اعضای برنامه.

۲- نرم‌افزار **OneNote**: ابزاری برای ثبت اطلاعات اعضای برنامه، محتوای دوره‌ها، و نکات مطرح‌شده در جلسات تصمیم‌گیری عملیاتی و ساختاری. پس از مرحله آنبوردینگ، همه اعضای برنامه به این ابزار دسترسی خواهند داشت و
    می‌توانند تغییرات موردنیاز را در صفحات مربوطه اعمال کنند.
    صفحات کلیدی مرتبط با مدیر جلسه عملیاتی در قسمت **نحوه کارکردن با OneNote** شرح داده شده‌اند.
    
۳- نرم‌افزار **Azure DevOps**:
   پلتفرمی برای مدیریت تسک‌ها در قالب اسپرینت‌های مختلف می‌باشد. کلیه برنامه‌ریزی‌های عملیاتی از طریق بخش «Boards» این ابزار انجام می‌شود و تسک‌ها به‌صورت کارت‌هایی روی بُرد اسپرینت قرار می‌گیرند. جزئیات کار با این بخش در قسمت **نحوه کارکردن با Azure DevOps** توضیح داده شده است.

### نحوه کارکردن با ابزارهای معرفی شده

#### نحوه کارکردن با Microsoft Teams

در برنامه CS Internship، نرم‌افزار Microsoft Teams برای برگزاری جلسات استفاده می‌شود. افراد حاضر در جلسات باید نسخه موبایل این نرم‌افزار را نصب کرده و در نسخه وب آن عضو شوند. برای نصب نسخه موبایل می‌توانید از [سایت](https://www.microsoft.com/en/microsoft-teams/download-app) Microsoft Teams استفاده کنید.

پس از آنبورد شدن هر کارآموزمنتور، به او دسترسی گروه CS Internship در تیمز داده می‌شود. این گروه دارای کانال‌های مختلف برای دسته‌بندی فعالیت‌های برنامه است. جلسات اسپرینت عملیاتی و ساختاری در کانال عمومی **Sprint Meeting** برگزار می‌شود که دسترسی آن برای تمامی اعضای برنامه امکان‌پذیر است.

---

#### نحوه کارکردن با OneNote

برنامه OneNote برای مستندسازی اطلاعات مورد نیاز در برنامه CS Internship استفاده می‌شود.
صفحات کلیدی مورد نیاز برای مدیر جلسه عملیاتی عبارتند از:

۱- **صفحه Mentors’ Info**: جدولی شامل اطلاعات فعلی تمامی منتورهای برنامه. هر منتور وظیفه دارد اطلاعات مربوط به خود را به‌روز نگه دارد. این جدول شامل ستونی به نام **Team** است که تیم منتور در اسپرینت عملیاتی را مشخص می‌کند.

۲- **گروه بخش Team Operation**:

   - بخش **Operations**: پیش از استفاده از بک‌لاگ‌ها، برنامه‌ریزی تسک‌ها در این صفحه انجام می‌شد. این بخش اکنون بایگانی شده است.
   - گروه بخش **Meetings**:

   ۱. بخش **Sprint Meetings**: (در حال طراحی)  
   ۲. بخش **Open Topics**: جدولی برای ثبت موضوعات باز که نیاز است در جلسات اسپرینت عملیاتی مطرح شوند.  
   ۳. بخش **Topic Archive**: موضوعات باز که پس از جلسه عملیاتی به نتیجه رسیده‌اند، به این بخش منتقل می‌شوند.  
   ۴. بخش **Operational Section**: برای اجرای فرآیندهایی که در جلسات ساختاری نهایی شده‌اند، تیم‌های مسئول می‌توانند در این بخش صفحات جداگانه‌ای ایجاد کنند تا بحث‌ها، هماهنگی‌ها و برنامه‌ریزی تسک‌های خود را مستند کنند.


#### نحوه کارکردن با Azure DevOps

یکی از قسمت‌های اصلی در نرم‌افزار Azure DevOps که مدیر و اعضای برنامه به صورت مستمر از آن استفاده می‌کنند، بخش **Boards** است. در این بخش، صفحات مختلفی با کاربردهای مشخص وجود دارد. یکی از این صفحات، **Sprints** نام دارد که برد مربوط به هر اسپرینت را نشان می‌دهد.

در هر اسپرینت، برای هر وظیفه (تسک)، یک کارت بر روی برد ایجاد می‌شود. این کارت به نام فرد مسئول تسک ثبت شده و به او اختصاص داده می‌شود (Assign).

برای کار کردن با برد، آشنایی با برخی مفاهیم و اصطلاحات ضروری است:
- اصطلاح **ToDo**: وظایفی که به‌تازگی به منتورها واگذار شده‌اند و هنوز شروع نشده‌اند.
- اصطلاح **In Progress**: وظایفی که در حال انجام هستند. فرد مسئول وظیفه، باید زمان باقی‌مانده را به‌روز کند.
- اصطلاح **Done**: وظایفی که به طور کامل انجام شده و خاتمه یافته‌اند.

#### مفهوم Backlog در Azure DevOps

یکی از مفاهیم مهم در Azure، **Backlog** است که برای دسته‌بندی وظایف استفاده می‌شود. هر بک‌لاگ شامل مجموعه‌ای از تسک‌هاست که بر اساس وضعیت آن‌ها (State) تقسیم‌بندی می‌شوند:
- وضعیت **New**: وظایفی که تازه ایجاد شده‌اند و به‌صورت خودکار در این وضعیت قرار می‌گیرند.
- وضعیت **Approved**: وظایفی که به‌درستی تعریف و تأیید شده‌اند، اما هنوز به اسپرینتی مشخص اختصاص داده نشده‌اند.
- وضعیت **Committed**: وظایفی که برای انجام در اسپرینتی خاص تعهد شده‌اند.
- وضعیت **Done**: وظایفی که به‌طور کامل انجام شده و بسته شده‌اند.
- وضعیت **Removed**: وظایفی که نیاز به حذف دارند.




### فرآیند مدیریت جلسه

فرآیند مدیریت جلسات تصمیم‌گیری عملیاتی شامل سه بخش **قبل از جلسه**، **در طول جلسه** و **پس از جلسه** است. مدیر جلسه در هر یک از این بخش‌ها وظایف مشخصی دارد که در ادامه به تفصیل شرح داده می‌شود.


#### قبل از جلسه

مدیر جلسه عملیاتی باید پیش از شروع جلسه موارد زیر را انجام دهد:

۱- **بررسی نحوه حضور منتورها در جلسات:**
   - تمامی منتورها باید در اسپرینتی که پس از فرآیند آنبوردینگ انتخاب کرده‌اند، شرکت کنند.
   - کارآموزمنتورها و دستیارمنتورها ملزم به حضور در تمامی جلسات اسپرینت عملیاتی هستند.
   - در هر اسپرینت، حداقل دو منتور باید حضور داشته باشند. 
   - منتورها وضعیت حضور خود را تا ساعت ۲۴:۰۰ روز قبل از اسپرینت عملیاتی، در جدول **Mentors’ Info** نرم‌افزار **OneNote** ثبت می‌کنند.
   - هر منتور می‌تواند در سه جلسه از هر چهار جلسه ماهانه شرکت کند یا در جلسات بیش از یک تیم حضور داشته باشد.

۲- **بررسی افراد غایب در جلسه:**
   - اگر منتوری نتواند در جلسه شرکت کند، باید حداکثر تا پیش از شروع جلسه، گزارشی شامل وضعیت تسک‌ها، تجربه‌ها و چالش‌های خود را در گروه تلگرامی **[CS Internship - Mentors](https://t.me/c/1273069838/1)** یا به‌صورت مستقیم برای مدیر جلسه ارسال کند.
   - در صورت عدم ارسال گزارش، مدیر پس از اتمام جلسه باید با منتور غایب صحبت کند (جزئیات این وظیفه در بخش **وظایف پس از جلسه** ارائه شده است).

۳- **مدیریت موضوعات باز برای مطرح‌شدن در جلسه:**
   - موضوعات باز شامل مشکلات یا سوالاتی است که منتورها در طول هفته با آن‌ها روبه‌رو شده‌اند.
   - مدیر جلسه باید جدولی برای ثبت این موضوعات ایجاد کند و به افراد امکان بدهد سوالات خود را وارد کنند.
   - سوالاتی با اولویت بالا باید توسط مطرح‌کننده به اطلاع مدیر برسند تا در جلسه بررسی شوند.
   - مدیر جلسه پس از بررسی تسک‌ها، زمان لازم برای بحث در مورد موضوعات باز را اختصاص می‌دهد.
   - اگر فرآیندی مشخص برای پاسخ به سوال وجود داشته باشد، اعضای جلسه می‌توانند با مراجعه به مستندات، پاسخ ارائه دهند و مدیر وضعیت سوال را به «مطرح شد و به نتیجه رسید» تغییر دهد.
   - اگر توافقی درباره موضوع حاصل نشود، مدیر وضعیت سوال را به «مطرح شد و باز ماند» تغییر می‌دهد و یک منتور مسئول پیگیری و ارائه پاسخ در اسپرینت بعدی می‌شود.

۴- **ایجاد بک‌لاگ‌های مربوط به تسک‌های روتین هفتگی:**
   - تمامی کارهای منتورها در بخش **Boards** نرم‌افزار **Azure DevOps** ثبت و مدیریت می‌شود.
   - مدیر جلسه باید از آماده‌بودن بک‌لاگ‌های سه اسپرینت آینده اطمینان حاصل کند و بک‌لاگ‌های اسپرینت چهارم را ایجاد کند.
   - تمامی بک‌لاگ‌ها بر اساس قالب‌های ازپیش‌تعیین‌شده (Templates) باید آماده شوند تا از ایجاد هرگونه ناهماهنگی جلوگیری شود.
   - برای دسترسی به قالب‌ها، مدیر باید از مسیر **Boards > Backlogs** در نرم‌افزار Azure استفاده کرده و گزینه **CS Internship Program Team** را انتخاب کند (تصویر 1).




![Screenshot 2025-04-19 104947](https://github.com/user-attachments/assets/84a006bf-6a1d-465f-8711-3dc448013fec)

**تصویر ۱**




### دسته‌بندی فرآیندهای اسپرینت عملیاتی

در این بخش، فرآیندهای کلی برنامه‌ی **CS Internship** در قالب دسته‌بندی‌های مشخص تعریف شده‌اند. فرآیندهای مرتبط با اسپرینت عملیاتی تحت عنوان **CS Internship Operations** قرار گرفته‌اند (تصویر ۱).

#### فرآیندهای انجام‌شده در اسپرینت‌های عملیاتی
فرآیندهای زیر در قالب تسک‌هایی سازمان‌دهی شده و در بک‌لاگ‌های مربوط به هر فرآیند ثبت می‌شوند:
1. Attending Operational Meetings
2. Operational Meetings Routine Tasks
3. Mentoring Sessions
4. Mentor Assistance Technical Sessions
5. Mentoring Intern Tasks
6. Onboarding New Mentors
7. Entrance Interviews
8. [Exiting A Mentor](https://github.com/raityvojdani/cs-internship-spec/blob/patch-18/processes/documents/Exiting%20a%20Mentor%20--fa.md)
9. Live Presentation
10. Mentorship Workshops
11. Documentation
12. Interviewer Training

هر بک‌لاگ شامل تسک‌های مرتبط با همان فرآیند است (تصویر ۲).

![image](https://github.com/user-attachments/assets/dda2816a-08b6-4c6a-8be2-973852856cfc)



**تصویر ۲**

---

### نحوه ایجاد بک‌لاگ‌ها

برای ایجاد بک‌لاگ، کافی است از تمپلت مرتبط با آن فرآیند کپی بگیرید:
۱- تمپلت را باز کنید و از قسمت سه‌نقطه بالا سمت راست، گزینه **Create copy of work item...** را انتخاب کنید.
۲- گزینه‌های **Include existing links** و **Include child work items** را فعال کرده و سپس **OK** را بزنید.
۳- نام بک‌لاگ و تسک‌های زیرمجموعه آن را طبق فرمت تعیین‌شده تغییر دهید:
   - بخش `[TEMPLATE]` را حذف کنید.
   - عبارت `[Sprint No.]` را با شماره اسپرینت مربوطه جایگزین کنید.

---

#### تنظیم بک‌لاگ برای نمایش در اسپرینت

برای نمایش بک‌لاگ در اسپرینت دلخواه:

۱- بخش **Area**: مقدار این فیلد را به همراه عبارت **Operation Team** در انتهای آن تنظیم کنید تا بک‌لاگ در برد عملیاتی نمایش داده شود (تصویر ۳).

۲- بخش **Iteration**: مقدار این فیلد را با شماره اسپرینت مربوطه تنظیم کنید تا بک‌لاگ در همان اسپرینت نمایش داده شود (تصویر ۳).

![Screenshot 2025-04-19 110715](https://github.com/user-attachments/assets/e969191a-ee62-4686-9bd4-e79f166266e3)
**تصویر ۳**

### مسئولیت‌های مدیر جلسه در ایجاد بک‌لاگ‌ها

ایجاد تمامی بک‌لاگ‌ها (به‌جز مورد ۷، که مسئول هماهنگی مصاحبه ایجاد می‌کند) بر عهده مدیر جلسه عملیاتی است:
- موارد ۱ تا ۵ و مورد **Mentorship Workshops** به‌طور مرتب در هر جلسه اسپرینت ایجاد می‌شوند.
- موارد ۶ و ۸ تنها در صورت نیاز ایجاد می‌شوند. مدیر جلسه عملیاتی در این شرایط مطلع شده و اقدام به ایجاد بک‌لاگ‌های مربوطه می‌کند (تصویر 4).

- ![image](https://github.com/user-attachments/assets/3ce20216-3f55-42fb-9e0f-731c7c02e737)
**تصویر 4**

#### نکات ویژه در ایجاد بک‌لاگ‌های Mentorship Workshops
برای بک‌لاگ مربوط به **Mentorship Workshops**، مدیر جلسه فقط شماره اسپرینت را تعیین می‌کند. شماره ویدیو و نوع کارگاه (coaching/communication) مشخص نشده باقی می‌مانند (تصویر ۵).

![3](https://github.com/user-attachments/assets/8e03ce90-cb64-47d7-b9d0-66b1553b64de)
**تصویر 5**







### ادامه فرآیند مدیریت جلسه

تمامی امور مرتبط با ایجاد بک‌لاگ‌ها و اعمال تغییرات ضروری پیش از جلسه توسط مدیر جلسه انجام می‌شود. در طول جلسه، تسک‌های موجود در این بک‌لاگ‌ها به اعضای تیم واگذار می‌شود.

#### ۵- بررسی تغییرات احتمالی ظرفیت (Capacity) افراد:
مدیر جلسه باید اطمینان حاصل کند که ظرفیت اعضا تا ۴ اسپرینت آینده مشخص باشد. اگر این اطلاعات در دسترس نیست، مراحل زیر انجام می‌شود:
- مدیر جلسه به بخش **Azure -> Sprints -> Boards** در تیم **CS Internship Program Team** می‌رود.
- از منوی زیرین، روی گزینه **Capacity** کلیک می‌کند.
- اسپرینت جاری را انتخاب کرده و از منوی سه نقطه، گزینه **Copy from last sprint** را انتخاب می‌کند تا ظرفیت افراد از اسپرینت قبلی به اسپرینت جدید منتقل شود.
- در صورت عدم دسترسی مدیر به ظرفیت‌ها، باید از افرادی که دسترسی دارند درخواست کند که این اطلاعات را وارد کنند.
- در جدول ظرفیت، با تقسیم ظرفیت هفتگی افراد بر عدد ۵، مقدار ظرفیت روزانه محاسبه و در فیلد مربوطه ثبت می‌شود.

#### ۶- ایجاد جلسه در Microsoft Teams:
مدیر جلسه باید حداقل ۵ دقیقه پیش از آغاز جلسه، آن را در Microsoft Teams ایجاد کند:
- به مسیر **Teams -> CS Internship -> Sprint Meeting** رفته و روی آیکون **New conversation** کلیک کند.
- عنوان جلسه را به فرمت **Sprint [Sprint No.] Operational Team [Name of Team]** وارد کند. (مثال: Sprint 200 Operational Team A)
- روی گزینه **Send** کلیک کرده و پس از ایجاد مکالمه، با کلیک روی **Reply** آیکون دوربین را انتخاب کند.
- با فشردن گزینه **Join now** جلسه را آغاز کند.

---

### در طول جلسه

مدیر جلسه در طول برگزاری جلسه وظایف زیر را انجام می‌دهد:


۱- **بررسی حضور افراد:** افرادی که حضورشان مشخص نشده است، توسط مدیر یا اعضای دیگر بررسی و وضعیت آن‌ها مشخص می‌شود.

۲- **ضبط جلسه:** با استفاده از گزینه **Start recording** در منوی سه نقطه بالای صفحه، ضبط جلسه آغاز می‌شود.

۳- **اشتراک‌گذاری صفحه نمایش:** مدیر با فشردن **Ctrl + Shift + E** و انتخاب **screen** صفحه نمایش خود را به اشتراک می‌گذارد.

۴- **بررسی وظایف اسپرینت گذشته:**
   - مدیر از بخش **Azure -> Boards -> Sprints**، اسپرینت عملیاتی قبلی را باز کرده و وظایف منتورها را بررسی می‌کند.
   - در صورت غیبت منتوری، پیام او در گروه تلگرامی خوانده می‌شود تا دیگر اعضا از وضعیت وی مطلع شوند.
   - وظایف انجام‌شده در **Done** قرار داده می‌شوند. اگر وظیفه‌ای انجام نشده باشد، علت آن جویا شده و زمان‌بندی جدید تعیین می‌شود.
     
۵- **بررسی وظایف اسپرینت جدید:** برد اسپرینت جدید بررسی و وظایف اضافی یا مرتبط پاک یا تنظیم می‌شود.

۶- **ثبت حضور در جلسه:** تسک‌های مربوط به حضور افراد در جلسه که در بک‌لاگ **Operational Meeting Participation** وجود دارند، به وضعیت **Done** منتقل می‌شوند.

۷- **مدیریت بحث‌ها:** مدیر باید بحث‌ها را در مسیر اصلی نگه دارد و از انحراف جلوگیری کند.

۸- **مدیریت زمان:** برای بهینه‌سازی زمان، صحبت‌ها باید مختصر و مفید باشند. مدیر می‌تواند در صورت طولانی شدن بحث، درخواست خلاصه‌گویی کند.

۹- **محول‌کردن تسک‌های هفتگی:** مدیر جلسه با توجه به ظرفیت هر فرد و میزان آمادگی، تسک‌های هفتگی از پیش آماده‌شده را به منتورها واگذار می‌کند. این تسک‌ها شامل موارد زیر هستند:

   - **Checking OneNote Pages Being Updated (0.5h)**
   - **Conducting Typing Races (1h)**
   - **Organize Sprint Meetup and Assign Tasks (0.75h)**
   - **Queue Checking (0.5h)**

   پس از انتخاب افراد برای هر تسک، نام آن‌ها در قسمت **Unassigned** جستجو و ثبت می‌شود.
۱۰- **توقف ضبط جلسه:** در پایان جلسه، مدیر از منوی سه نقطه بالای صفحه گزینه **Stop recording** را انتخاب می‌کند تا ضبط جلسه متوقف شود.




### پس از جلسه

پس از پایان جلسه، مدیر جلسات تصمیم‌گیری عملیاتی باید وظایف زیر را انجام دهد:

#### ۱- پیگیری افراد غایب بدون اطلاع قبلی
- اگر فردی قبل از جلسه غیبت خود را اطلاع نداده باشد، مدیر جلسه باید با او صحبت کند و تعهد به شرکت در جلسات آینده را به او یادآوری کند.
- مدیر باید یادداشت کوتاهی در پروفایل فرد غایب ثبت کند و توضیح دهد که علت غیبت چه بوده و نتیجه صحبت‌ها چه شده است.
- اگر منتور غایب تسکی داشته باشد که وضعیت آن در **Azure** مشخص نشده باشد، مدیر جلسه موظف است با او تماس بگیرد، علت این موضوع را جویا شود و تکلیف تسک را تعیین کند (آیا انجام شده یا باید به اسپرینت‌های آینده منتقل شود).

#### ۲- مرتب‌کردن تسک‌ها در برد Azure
- مدیر جلسه با مراجعه به قسمت **Boards -> Sprints** وضعیت تسک‌ها را بررسی می‌کند.
- وظایف کامل‌شده باید در بخش **Done** قرار بگیرند. اگر کارآموزمنتور این تغییر را اعمال نکرده باشد، مدیر جلسه پس از تذکر، این کار را انجام می‌دهد.
- وظایف ناتمام به اسپرینت‌های آینده منتقل می‌شوند. برای این کار، مدیر از گزینه **Move to iteration** استفاده کرده و اسپرینت مورد نظر را انتخاب می‌کند.

#### ۳- حضور و غیاب منتورها
- مدیر باید کارت‌های مربوط به حضور افراد غایب را از **Attend in Operational Meeting Sprint Number - Name** به **Send Operational Meeting Recap Sprint Number - Name** تغییر دهد.
- افراد غایب پس از مشاهده ویدیو جلسه و ارسال گزارش خود، مسئولیت انجام‌دادن این تسک را به عهده دارند.
- اگر افراد غایب نتوانند گزارش خود را تا اسپرینت بعدی ارسال کنند، باید به مسئول اسپرینت بعدی و مدیر بک‌لاگ اطلاع دهند.

---

### آموزش‌دهنده‌ها

فقط افرادی که پیش‌تر مسئولیت مدیریت جلسات عملیاتی را داشته‌اند، می‌توانند این مستند را آموزش دهند.

---

### نحوه آموزش

۱- **مطالعه مستند:** آموزش‌دهنده باید ابتدا اطمینان حاصل کند که فرد آموزش‌گیرنده مستند را کاملاً مطالعه کرده و سوالات خود را جمع‌آوری کرده باشد.
۲- **رفع ابهامات:** پس از مطالعه مستند، آموزش‌دهنده باید جلسه‌ای برای رفع سوالات و ابهامات فرد ترتیب دهد و مطمئن شود که فرد تمامی مفاهیم را درک کرده است.
۳- **آموزش ابزارها:** در صورت نیاز، نحوه استفاده از ابزارها و نرم‌افزارهای مورد اشاره در مستند آموزش داده می‌شود.
۴- **آموزش مهارت‌های عملی:** آموزش‌دهنده به فرد کمک می‌کند تا نحوه مدیریت جلسات و ایجاد فضای تعهد و همکاری در اسپرینت‌ها را یاد بگیرد.

---

### واژه‌نامه

۱- **اسپرینت (Sprint):** بازه زمانی بین دو جلسه تصمیم‌گیری عملیاتی که شامل وظایف مشخص‌شده برای منتورها است.
۲- **تسک (Task):** وظایفی که در جلسه واگذار می‌شوند و باید تا جلسه بعدی تکمیل شوند.
3. **Backlog:** دسته‌بندی وظایف در **Azure** که بر اساس وضعیت (State) سازمان‌دهی می‌شوند.
4. **State:** وضعیت بک‌لاگ که شامل گزینه‌های **New**, **Committed**, **Approved**, **Done**, **Removed** است.
5. **Committed:** نشان‌دهنده تعهد به انجام وظایف مربوط به بک‌لاگ.
6. **To Do:** وظایفی که تازه واگذار شده‌اند و هنوز شروع نشده‌اند.
7. **In Progress:** وظایفی که در حال انجام هستند و وضعیت آن‌ها در این بخش نمایش داده می‌شود.
8. **Done:** وظایفی که به طور کامل انجام شده‌اند و در این بخش قرار می‌گیرند.

