# فرایند ایجاد تغییر ساختاری در برنامه CS Internship
## مقدمه
در برنامه CS Internship، ساختارها، قوانین، سیاست‌ها و فرایندهای اجرایی توسط تیم ساختاری، که متشکل از گروهی از منتورهاست، در جلسات مشخصی تعریف، به‌روزرسانی و اصلاح می‌شوند. با این حال، لازم نیست اعضای برنامه برای ایجاد تغییرات در ساختارها، قوانین، سیاست‌ها یا فرایندهای اجرایی برنامه عضو تیم ساختاری باشند.

یکی از اصول کلیدی این برنامه، ایجاد فضایی مشارکتی و باز برای همه‌ی اعضاست. در واقع یکی از بزرگ‌ترین وظایف و مسئولیت‌های افراد در CS Internship، تسهیل مشارکت دیگران، به خصوص اینترن‌های تازه‌وارد، در فرآیند تعریف و اصلاح ساختار، قوانین، سیاست‌ها و فرآیندهای عملیاتی این برنامه است. بنابراین همه اعضا از همان اولین روز ورود به برنامه این حق و قدرت را دارند که با استفاده از یک سری فرایندهای تعریف شده، اقدام به اصلاح ساختارها، قوانین، سیاستها و فرایند‌های برنامه نمایند.

این مستند با هدف شفاف‌سازی این فرایندها و تبیین نحوه‌ی مشارکت اعضا در به‌روزرسانی ساختار برنامه تهیه شده است.



## مخاطب
این مستند برای اینترن‌ها، کوردینیتورها، کاندید منتورها، منتورها و تمامی افرادی تهیه شده که می‌خواهند با فرآیند و سازوکار اعمال تغییر در برنامه آشنا شوند.

## معرفی موضوع  
در برنامه‌ی CS Internship، همه‌ی اعضا — از اینترن‌ها گرفته تا همه سطوح منتوری — این امکان را دارند که در اصلاح ساختار، قوانین، سیاست‌ها و فرایندهای اجرایی نقش داشته باشند. البته ایجاد تغییرات ساختاری الزاماً ساده یا سریع نیست و معمولاً نیازمند صرف زمان، تلاش و انرژی قابل‌توجهی است.

با این حال، فلسفه‌ی حاکم بر این برنامه به‌شدت از مشارکت اینترن‌ها در فرآیند اصلاح و بهبود استقبال می‌کند و آن را یکی از مسیرهای رشد فردی و حرفه‌ای می‌داند. به‌طور خاص، یکی از مسئولیت‌های مهم اعضا، **تسهیل مشارکت سایرین — به‌ویژه اینترن‌های تازه‌وارد — در فرآیند تعریف و پیاده‌سازی تغییرات** است.

ایجاد اصلاحات در برنامه از طریق فرآیندی مشخص انجام می‌شود که شامل پنج مرحله‌ی اصلی است:

۱. **ارائه‌ی پروپوزال** توسط یکی از اعضا برای طرح یک ایده یا پیشنهاد اصلاحی

۲. **توسعه و بلوغ پروپوزال** با مشارکت دیگر اعضا و دریافت بازخورد

۳. **تبدیل پروپوزال به RFC (Request For Change )** و تعیین سطح اولویت آن

۴. **مطرح شدن RFC در جلسات ساختاری** و بررسی کارشناسی توسط تیم ساختاری با حضور خود فرد مطرح‌کننده

۵. **عملیاتی شدن در صورت تصویب** و برنامه‌ریزی برای اجرا و پیاده‌سازی تغییرات در برنامه
 
در این مستند، این مسیر گام‌به‌گام تشریح شده تا همه‌ی اعضا بتوانند با شناخت درست از فرآیند، در ساخت آینده‌ی بهتر برنامه سهیم باشند.

## شرح جزئیات 
در اینجا تمام مراحلی که یک ایده برای تغییر طی می‌کند تا منجر به یک تغییر عملی در برنامه CS Internship شود به تفصیل شرح داده شده است.

۱. **ارائه پروپزال**

اولین قدم برای پیش‌بردن یک ایده، نوشتن پروپوزال است.  
پروپوزال (Proposal) یا طرح پیشنهادی، سندی برای ارائه‌ی یک ایده، پیشنهاد یا درخواست است. در برنامه‌ی CS Internship، پروپوزال باید مطابق با [قالب تعریف‌شده](https://github.com/cs-internship/cs-internship-spec/blob/master/processes/documents/CSI%20-%20Template%20-%20Proposal%20for%20Change%20-%20Farsi.docx) نوشته شود.  

دستورالعمل نوشتن پروپوزال و توضیح بخش‌های مختلف آن، در گروه تلگرامی Coordination و در تاپیک **Proposal and its follow-ups** به‌صورت پیام پین‌شده در دسترس است.

پس از تهیه‌ی پروپوزال، اینترن باید آن را در همان تاپیک برای کوردینیتور خود ارسال کند.  

کوردینیتور پس از دریافت پروپوزال، یک بکلاگ جدید براساس تمپلیت زیر ایجاد می‌کند:  
‌`Backlogs (Operational Team) > Feature: Proposal for Change > Backlog: [TEMPLATE] Proposal: [Proposer Name] - [Proposal Name]`  

این بکلاگ شامل دو تسک است:  
- Primary Checking and announcing in the operational meeting  
- Nurturing and Maturing the Proposal  

کوردینیتور پس از ایجاد بکلاگ، فایل پروپوزال را پیوست می‌کند و لینک آن را در همان گروه و تاپیک برای اینترن ارسال می‌نماید.  
همچنین تسک اول را به خود اختصاص می‌دهد و طی آن، پروپوزال را از نظر کامل بودن بخش‌های ضروری بررسی کرده و در اولین جلسه‌ی عملیاتی پیش رو، بکلاگ و پروپوزال جدید را اعلام می‌کند. سپس تسک دوم را به یکی از کاندید منتورها محول می‌کند.

پس از انجام این مراحل، کوردینیتور تسک خود را در وضعیت Done قرار می‌دهد، اما تا پایان کامل بکلاگ و انجام تمامی تسک‌های آن، مسئولیت پیگیری روند را برعهده خواهد داشت.


۲. **پرورش و بلوغ پروپزال**

فردی که در نقش **کاندید منتور** مسئول تسک «Nurturing and Maturing the Proposal» است، ابتدا باید پروپوزال پیوست‌شده در بکلاگ را با دقت مطالعه کند؛ هدف از این مطالعه، کمک به پرورش بهتر ایده و رساندن آن به مرحله‌ی بلوغ است.  
کاندید منتور برای انجام این تسک، ممکن است جلساتی با اینترن برگزار کند یا از طریق تعامل در گروه تلگرامی Coordination و تاپیک Proposal and its follow-ups فرآیند پرورش را پیش ببرد.  
نکته‌ی مهم این است که کاندید منتور نباید با دیدگاه سلیقه‌ای یا قضاوت‌گرانه به پروپوزال نگاه کند. وظیفه‌ی او ارائه‌ی خدمت سازنده در مسیر رشد و تکمیل ایده‌ی مطرح‌شده است — نه ارزیابی یا داوری درباره‌ی درستی یا غلطی آن.


۳. **تبدیل به RFC و تعیین اولویت**

پس از اتمام مرحله‌ی پرورش و بلوغ پروپوزال، کاندید منتور یک RFC مطابق با تمپلیت تعریف‌شده ایجاد می‌کند. این RFC باید در مسیر زیر در OneNote ساخته شود و متن یا فایل پروپوزال در همان صفحه قرار گیرد:  
`OneNote > Team Governance > Meeting > RFCs`

سپس، کاندید منتور باید بکلاگ مربوط به این RFC را براساس تمپلیت زیر در بورد تیم Governance ایجاد کند:  
`Backlogs (Governance Team) > Features: RFCs > Backlog: [TEMPLATE] RFC: [Title of RFC]`

مسئول این بکلاگ خود کاندید منتور خواهد بود و کارهای زیر را در زمان ایجاد بکلاگ می‌دهد:
- فایل نهایی پروپوزال باید به بکلاگ پیوست شود.  
- در عنوان بکلاگ، در انتهای نام RFC، نام فرد ارائه‌دهنده‌ی پروپوزال اضافه می‌شود.  
  مثال: `RFC: Proposal Title - Navid Abolfathi`  
- ارتباط بین دو بکلاگ — یکی در بورد ساختاری (Governance) و دیگری در بورد عملیاتی (Operational) — باید از طریق **Successor یا Predecessor** برقرار شود.
- کاندید منتور باید در بخش **Discussion** بکلاگ موجود در بورد عملیاتی، وضعیت به‌روزشده را ثبت کرده و توضیح دهد که ادامه‌ی کار در بورد ساختاری و بکلاگ جدید دنبال خواهد شد. لینک بکلاگ جدید نیز باید در همان بخش قرار گیرد.  


۴. **بررسی در جلسه‌ی ساختاری**

در این مرحله کاندید منتور طی همان تسک «Nurturing and Maturing the Proposal»، در اولین جلسه ساختاری پیش رو اضافه شدن این RFC را اعلام می‌کند تا در همان جلسه اولویت آن نسبت به RFCهای دیگر مشخص شود.  
پس از مشخص شدن اولویت RFC، کار کاندید منتور روی تسک «Nurturing and Maturing the Proposal» به پایان می‌رسد و این تسک را Done می‌کند و به مسئول بکلاگ این تسک اطلاع می‌دهد که کارش به پایان رسیده است. در این مرحله مسئول بکلاگ (کوردینیتوری که پروپزال اولیه را دریافت کرده بود) با توجه به انجام شدن همه تسکهای بکلاگ خود، وضعیت را Done می‌کند.

پس از مشخص شدن اولویت، کاندیدمنتور مسئول موظف است هماهنگی‌های لازم برای حضور اینترن صاحب پروپوزال در جلسه ساختاری را انجام دهد.

در این جلسه ساختاری، خود ارائه‌دهنده پروپوزال نیز باید حضور داشته باشد و می‌تواند در طول جلسه در بحث‌ها و گفت‌وگوهای مرتبط با RFC خود مشارکت کند.
در پایان جلسه، یکی از سه تصمیم زیر درباره پروپوزال اتخاذ می‌شود:

پروپوزال تأیید شده و به مرحله اجرایی وارد می‌شود.

پروپوزال نیازمند اصلاحات است و پس از انجام تغییرات مجدداً بررسی خواهد شد.

پروپوزال رد شده و پرونده آن بسته می‌شود.

6 - عملیاتی و اجرایی شدن 
پس از نهایی شدن موضوع در جلسه، فرآیند عملیاتی شدن آن آغاز می‌شود. کاندیدمنتور موظف است برای این پروپوزال، بک‌لاگ مربوط به RFCهای عملیاتی ایجاد کند.
برای این منظور، لازم است یک نسخه کپی از تمپلیت «Operational Task for RFC» ساخته شود. همچنین، بک‌لاگ جدید باید به بک‌لاگ اولیه (RFC: proposalName) لینک گردد تا وابستگی‌ها و جریان کار به‌خوبی مشخص شود.
کاندیدمنتور باید این بک‌لاگ را به خود اختصاص دهد.

Boards > Backlogs > Operations Team > (Feature) Operaional part for RFC

توضیحات مربوط به روند اجرایی این بک‌لاگ باید در بخش «Discussion» ثبت گردد تا کارآموز (Intern) بتواند از وضعیت فعلی پروپوزال و اقدامات انجام‌شده یا باقی‌مانده آگاه شود.
در نهایت، در صورت انجام کامل تمامی تسک‌های این بک‌لاگ، پروپوزال به‌طور کامل عملیاتی شده تلقی می‌شود.


## آموزش‌دهنده‌ها


## نحوه آموزش


## واژه‌نامه

RFC : Request For Change
