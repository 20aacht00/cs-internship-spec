# استاندارد مدیریت جلسات تصمیم‌گیری عملیاتی


## مقدمه

در برنامه CS Internship جلسه تصمیم‌گیری عملیاتی، جلسه‌ای است که هر هفته به صورت مستمر برگزار می‌شود. در این برنامه، به بازه‌ زمانی بین هر جلسه‌ تصمیم‌گیری عملیاتی تا جلسه‌ تصمیم‌گیری عملیاتی بعدی، یک «اسپرینت» گفته می‌شود.

در هر جلسه‌ تصمیم‌گیری عملیاتی ابتدا روند پیشرفت اینترن‌ها، سپس فعّالیت‌ها و وظایفی (تسک‌هایی) که طی اسپرینت قبلی بر عهده‌ی هریک از سطوح منتوری گذاشته شده‌ بود، مورد بررسی قرار می‌گیرد. سپس تسک‌های جدید نیز برای اسپرینت بعدی به منتورها محوّل می‌شود. مدیریت این اسپرینت می‌تواند توسط هر کدام از سطوح منتوری انجام شود. به همین دلیل، لازم است همه سطوح منتورها به صورت کامل با فرآیند «مدیریت جلسه‌ تصمیم‌گیری عملیاتی» آشنا باشد.

در این مستند، فرآیند مربوط به مدیریت «جلسه تصمیم‌گیری عملیاتی» شرح داده شده‌ است. در ادامه‌، در بخش معرفی موضوع، با لزوم تشکیل این جلسات و هدف از برگزاری آن‌ها آشنا خواهید شد و در بخش شرح جزئیات، از نحوه‌ محوّل‌کردن تسک‌ها و فرآیند مدیریت جلسه به طور کامل اطلاع خواهید یافت. لازم به ذکر است در این مستند، برای جلوگیری از ایجاد جملات طولانی، از «برنامه CS Internship» باعنوان «برنامه»، از «مدیر جلسه تصمیم‌گیری عملیاتی» باعنوان «مدیر» استفاده می‌شود. منظور از کلمه «منتور»، تمام افراد فعال در تمام سطوح منتوری است. در صورتی که مسئله‌ای مربوط به سطح منتوری خاصی باشد، با مشخص‌کردن آن به صورت واضح و شفاف در مورد آن سطح منتوری صحبت می‌شود.

## مخاطب

این مستند برای کسانی تهیه شده‌است که وارد دوره‌ کارآموزمنتوری شده‌اند؛ پس کارآموزمنتورها به عنوان افرادی که وظیفه‌ مدیریت جلسات تصمیم‌گیری عملیاتی برعهده‌ آن‌هاست، مخاطب اصلی این مستند هستند. همچنین این مستند برای هریک از اعضای برنامه CS Internship که نیاز دارند اطلاعاتی درباره نحوه مدیریت جلسه تصمیم‌گیری عملیاتی داشته باشند، می‌تواند مفید باشد.

## معرفی موضوع

از ابتدای شکل گیری برنامه CS Internship، جلسات اسپرینت در بازه زمانی یک هفته به صورت منظم برگزار می‌شد. هر جلسه اسپرینت در دو بخش تشکیل شده بود: در بخش اول تسک‌های اسپرینت گذشته و برنامه‌ریزی تسک‌های اسپرینت آینده انجام می‌شد. در بخش دوم به بررسی پرسش و پاسخ در مورد ابهامات و سوالات منتورهای شرکت‌کننده و یا غایب، طراحی، توسعه و بازبینی مکانیزم‌ها، فرآیندها وسیاست‌های مورد نیاز دوره پرداخته می‌شد. در این نسخه از برنامه، تنها یک نفر مدیریت هر دو قسمت از جلسه را برعهده داشت.

با گذشت زمان و گسترش برنامه از نظر افزایش تنوع دوره‌ها (سی شارپ، وب، پایتون و ماشین لرنینگ) و تعداد افراد شرکت‌کننده در آن، نیاز بود که زمان بیشتری برای هر کدام از بخش‌های این جلسات در نظر گرفته شود. از طرفی، کارآموزمنتورهای تازه وارد، توانایی لازم برای مدیریت هر دو قسمت از یک جلسه اسپرینت را نداشتند.

پس از طراحی نسخه دوم برنامه، جلسات هفتگی به دو قسمت عملیاتی و ساختاری تقسیم‌بندی شد. با اعمال این تغییر در این نسخه از برنامه، کارآموزمنتورهای جدید، می‌توانند دربازه زمانی طولانی‌تر و با انجام دادن تسک‌های متعدد و کوچکتر، توانمندی‌های مورد نیاز برای مدیریت جلسه عملیاتی را بدست آورند. همچنین از زمستان ۱۴۰۱، به علت افزایش تعداد منتورهای شرکت‌کننده در جلسه عملیاتی، چند جلسه به صورت موازی برنامه‌ریزی و تشکیل شدند.

در جلسات عملیاتی، همه سطوح منتوری، یعنی کارآموزمنتورها، دستیارمنتورها و منتورها شرکت می‌کنند. کارآموز‌منتورهای جدیدی که مدیر جلسه عملیاتی می‌شوند، به مرور زمان با انواع فرآیندها، مکانیزم‌ها و سیاست‌های دوره آشنا می‌شوند. مدیر اسپرینت با برگزاری جلسات عملیاتی، تسک‌های اسپرینت‌های گذشته و برنامه‌ریزی تسک‌های اسپرینت آینده را انجام می‌دهد. همچنین با تمرکز به محتوای توضیحات هر منتور دربارة چگونه انجام دادن هر تسک، می‌تواند ابهامات و نواقص فرآیندها، سیاست‌ها و مکانیزم‌های برنامه، را متوجه شود و پیگیری کند.

در این جلسه، مدیر اسپرینت با بررسی کردن تسک‌هایی که بر روی برد Azure برای هر کدام از منتورها ثبت شده است، زمان مشخصی به هر منتور در جلسه اختصاص می‌دهد. منتورها دراین بازه زمانی می‌توانند از آخرین وضعیت وظایف خود با اشاره به تجربه خود از انجام آن تسک صحبت کنند. برای بررسی کردن تسک‌ها بر روی برد، نیاز است که مدیر اسپرینت با تعدادی از ابزارهای کمکی برای مدیریت بهتر جلسه آشنا و به آن‌ها مسلط باشد.

## شرح جزئیات

مدیر هر کدام از جلسات عملیاتی وظیفه دارد از چگونگی و کیفیت انجام تسک‌ها مطلع شود. او با بررسی تسک‌های اسپرینت‌ گذشته، می‌تواند از چگونگی و کیفیت انجام تسک‌ها مطلع شود. مدیر می‌تواند با توجه به شیوه گزارش‌دهی اعضای شرکت کننده در مورد کارهای خود چنانچه نکته مبهمی در روند انجام دادن تسک مشاهده کرد، با پرسیدن سوال و گوش دادن فعالانه به پاسخ‌ منتور اطلاعات بیشتر و دقیق‌تری از نحوه انجام کارها توسط او، بدست آورد. کار دیگر مدیر اسپرینت عملیاتی برنامه‌ریزی برای اسپرینت بعد است.

به صورت کلی هدف از برگزاری این جلسات شامل موارد زیر می‌باشد:

1. بررسی تمام تسک‌هایی که افراد در هفته‌ گذشته انجام داده‌اند.
2. بررسی چالش‌هایی که هر فرد در طی انجام وظایفش با آن‌ها مواجه شده ‌است.
3. واگذار کردن تسک‌هایی که باید در اسپرینت آینده توسط سطوح مختلف منتورها انجام شوند.

با توجه به وظایف مدیر جلسات‌ تصمیم‌گیری عملیاتی، نیاز هست این شخص با ابزارهای مدیریت تسک آشنا باشد که در ادامه به توضیح شیوه استفاده از آنها می‌پردازیم.

### ابزارهای مورد نیاز برای مدیریت جلسه

مدیر جلسه تصمیم‌گیری عملیاتی، قبل از پرداختن به فرآیند مدیریت جلسه، لازم است با ابزارهای مورد نیاز برای مدیریت جلسه آشنا شود. این ابزارها شامل نرم‌افزارهای «Azure»، «Microsoft Teams» و «OneNote» می‌شوند. در زیر به معرفی هر یک از آن‌ها به طور مختصر پرداخته شده ‌است:

1. Microsoft Teams**:** نرم افزاری است که برای برگزاری جلسات و ارتباط آنلاین بین اعضای برنامه استفاده می‌شود.
2. [**OneNote**](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2F%29)**:** نرم‌افزاری است که برای ثبت اطلاعات مورد نیاز از اعضای برنامه، محتوای دوره‌های مطالعاتی و موضوعات مطرح شده در جلسات تصمیم‌گیری عملیاتی و ساختاری برنامه به کار می‌رود. همه اعضای برنامه، پس از آنبورد شدن برای منتوری، اجازه دسترسی به وان نوت برنامه را خواهند داشت. بنا بر این، می‌توانند در صورت تغییر اطلاعات، این تغییرات را به راحتی در صفحه مورد نظر، اعمال کنند. در قسمت «[نحوه کار کردن با OneNote](#_نحوه_کارکردن_با)»، به صورت خاص مهم ترین صفحات مورد نیاز برای مدیر اسپرینت عملیاتی، شرح داده می‌شود.
3. [**Azure DevOps**](https://dev.azure.com/cs-internship/CS%20Internship%20Program/_backlogs/backlog/Operations%20Team/Features)**:** برنامه‌ای برای مدیریت تسک‌ها در اسپرینت‌های مختلف است. تمام برنامه‌ریزی‌هایی که برای عملیاتی کردن فرآیندها انجام می‌شود، در قسمت «Boards» ثبت می‌شود. در این قسمت، تسک‌هایی که باید در هر اسپرینت انجام شوند به صورت یک کارت، بر روی برد آن اسپرینت مشخص می‌شوند. برای نحوه کار کردن با این قسمت از برنامه به بخش «[نحوه کار کردن با Azure DevOps](#_نحوه_کارکردن_با_1)» مراجعه شود.

### نحوه کارکردن با ابزارهای معرفی شده

#### نحوه کارکردن با Microsoft Teams

در برنامه CS Internship از نرم افزار تیمز برای برگزاری جلسات استفاده می‌شود. افراد شرکت کننده در این جلسات نیاز است هم نسخه موبایل را بر روی موبایل خود نصب کنند و هم از طریق نسخه وب در این نرم افزار عضو شوند. برای نصب نسخه موبایل می‌توان از [سایت](https://www.microsoft.com/en/microsoft-teams/download-app) Microsoft Teams استفاده کرد. پس از آنبورد شدن هر کارآموزمنتور، به او دسترسی گروه CS Internship در تیمز داده می‌شود. در این گروه، کانال‌های مختلفی برای هر دسته از فعالیت ها در برنامه ایجاد شده است. در حال حاضر، جلسات اسپرینت عملیاتی و ساختاری در کانال Sprint Meeting در این گروه ساخته می‌شود. این کانال به صورت عمومی برای تمام افراد برنامه قابل رؤیت و دسترسی است.

#### نحوه کارکردن با OneNote

برنامه OneNote، یکی از ابزارهای مستندکردن اطلاعات مورد نیاز در برنامه CS Internship است. عنوان و توضیح مختصری از چند صفحه مورد نیاز برای مدیر جلسه عملیاتی، در ادامه آورده شده است:

**بخش** [**Mentors’ Info**](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2F%29)**:** در این صفحه، جدولی که شامل اطلاعات جاری تمام منتورهای برنامه است ثبت می‌شود. هر کدام از منتورها، وظیفه به روز نگه داشتن رکوردهای مربوط به این جدول را بر عهده دارند. در این جدول، ستونی به نام Team وجود دارد که مشخص می‌کند منتور مورد نظر در کدام تیم از اسپرینت عملیاتی حاضر می‌شود. بنا بر این کارت حضور در جلسه و تمام تسک‌های او در اسپرینت مشخص شده باید بررسی شوند.

**گروه بخش** [**Team Operation**](https://onedrive.live.com/view.aspx?resid=A9B215A332F3E600%21392628&id=documents&wd=target%28Team%20Operations%29)**:** با زدن علامت + در کنار عنوان بخش، زیرمجموعه‌های این بخش نمایش داده می‌شود:

**بخش** [**Operations**](https://onedrive.live.com/view.aspx?resid=A9B215A332F3E600%21392628&id=documents&wd=target%28Team%20Operations%2FOperations.one%7C17109C28-2DB9-45A2-9813-8332A7CBA1BE%2F%29)**:** قبل از ایجاد بک‌لاگ‌های مربوط به تسک‌های روتین هفتگی در اسپرینت عملیاتی، از جدول موجود در این صفحه برای برنامه‌ریزی کردن کارها استفاده می‌شد. این بخش در حال حاضر بایگانی شده و استفاده نمی‌شود.

**گروه بخش** [**Meetings**](https://onedrive.live.com/view.aspx?resid=A9B215A332F3E600%21392628&id=documents&wd=target%28Team%20Operations%2FMeetings%29)**:** در این گروه، بخش های زیر قابل مشاهده و استفاده است:


1. **بخش Sprint Meetings:** _(در دست طراحی است.)_
2. **بخش Open Topics:** موضوعات بازی که نیاز است در جلسات اسپرینت عملیاتی در مورد آنها صحبت شود، در جدولی که در این صفحه ایجاد شده است قابل ثبت کردن است _(نحوه پر کردن این جدول و فرآیند سوال پرسیدن در جلسات عملیات در دست طراحی است)_.
3. **بخش Topic Archive:** پس از پایان هر جلسه عملیاتی، موضوعات بازی که در جلسه عملیاتی قبلی مطرح شده‌اند و تکلیف آنها مشخص شده است به این قسمت انتقال داده می‌شود.
4. **بخش Operational Section:** برای عملیاتی‌کردن فرآیندهایی که در جلسات ساختاری نهایی شده اند، تیمی تشکیل می‌شود که مسئول انجام دادن کارهاست. این تیم‌ها برای نوشتن و مستند کردن بحث‌هایی که برای هر بار هماهنگی کارها در طول اسپرینت انجام می‌دهند و همچنین برنامه ریزی تسک‌های مورد نیاز، می‌توانند در این بخش صفحه‌ای را برای جلسات خود ایجاد کنند.

#### نحوه کارکردن با Azure DevOps

1. قسمتی از این برنامه که مدیر و اعضای برنامه از آن به صورت مستمر استفاده می‌کنند، Boards نام دارد. در این بخش صفحات متفاوتی که هر کدام کاربرد خاص خود را دارند، قرار دارد. صفحه Sprints، برد مربوط به هر اسپرینت را مشخص می‌کند. در هر اسپرینت،‌ به ازای هر وظیفه(تسک)، یک کارت بر روی برد ایجاد می‌شود. این کارت به نام کسی که قرار است آن را انجام دهد، ثبت می‌شود (Assign می‌شود(. با هر بار نگاه کردن به برد، می‌توان از وضعیت پیشرفت تسک‌ها مطلع شد. برای کار کردن با برد نیاز است با چند اصطلاح که به موجودیتی از برد اشاره می‌کند آشنا شویم:
2. **Backlog**: یکی از مفاهیم مهمی که در Azure وجود دارد، «Backlog» نام دارد که برای دسته‌بندی کارها استفاده می‌شود. Backlog مجموعه‌ای از تسک‌هاست که با توجه به وضعیتی (state) که دارند، قرار است انجام شوند؛ این وضعیت‌ها شامل پنج مورد New، Approved، Committed، Removed و Done است. با انتخاب هر یک از این موارد می‌توان وضعیت Backlog موردنظر را مشخص کرد. در ادامه به تعریف مختصری از هر یک از این وضعیت‌ها پرداخته شده است:
3. **New:** زمانی که بک‌لاگی ایجاد می‌شود به صورت خودکار در وضعیت New قرار می‌گیرد.
4. **Approved:** زمانی که تمامی تسک‌های زیر مجموعه‌ی یک بک‌لاگ به درستی تعریف شده‌ باشند و مورد تأیید قرار بگیرند اما مشخص نشده باشند که در چه اسپرینتی باید انجام شوند، وضعیت را Approved قرار می‌دهیم.
5. **Committed:** به معنای تعهد برای انجام تسک‌های زیر مجموعه‌ی آن بک‌لاگ تا اسپرینتی که به آن منتقل شده است انجام می‌شود.
6. **Done:** زمانی که تمامی تسک‌های زیر مجموعه‌ی یک بک‌لاگ انجام شود وضعیت آن را Done قرار می‌دهیم.
7. **Removed:** زمانی که نیاز داریم یک بک‌لاگ را پاک کنیم وضعیت را Removed قرار می‌دهیم.
8. **Task**: هر بک‌لاگ، شامل مجموعه‌ای از تسک‌هاست. مدیر جلسه‌، از قسمت Boards -> Sprints و بخش «Taskboard» برای بررسی وضعیت تسک‌های محوّل‌شده به سطوح مختلف منتورها و درج عنوان تسک‌های جدید استفاده می‌کند. هر کدام از این تسک‌ها در طول اسپرینت می‌توانند در یکی از سه وضعیت زیر باشند:
9. **ToDo:** زمانی که تسکی به فردی محوّل شود، تسک در ستون کارهای ToDo قرار دارد. این به این معناست که این تسک به تازگی به این منتور واگذرا یا Assign شده است و فرد هنوز شروع به انجام دادن تسک نکرده است.
10. **In Progress:** زمانی که فردی که مسئول انجام دادن یک تسک است، تسک را شروع می‌کند کارت مربوط به آن را در ستون مربوط به کارهای در حال انجام یا InProgress قرار می‌دهد. در عین حال پس از هر بار کار کردن روی آن تسک، زمان باقی مانده از تسک را با زمانی را که تخمین میزند برای به پایان رساندن آن نیاز دارد بروز می‌کند.
11. **Done:** زمانی که تسکی به طور کامل انجام شود و تمام شده باشد، مسئول تسک، کارت مربوط به آن را در ستون کارهای انجام شده یا Done قرار می‌دهد.

### فرآیند مدیریت جلسه

همانطور که در بخش جزئیات گفته شد، در حال حاضر چند جلسه تصمیم‌گیری عملیاتی تشکیل می‌شود. فرآیند مدیریت جلسة تصمیم‌گیری عملیاتی شامل سه بخش (قبل از جلسه، در طول جلسه و پس از جلسه) است. مدیر جلسه در هر یک از این سه بخش، وظایف متفاوتی را بر عهده دارد که در ادامه هر قسمت از آن به طور کامل شرح داده شده ‌است:

#### قبل از جلسه

مدیر جلسه‌ تصمیم‌گیری عملیاتی هر تیم، قبل از شروع جلسه لازم است هر شش مورد از کارهای زیر را انجام دهد:

1. **نحوه حضور هر یک از سطوح منتوری در جلسه تصمیم گیری عملیاتی:** همه منتورها باید در اسپرینتی که پس از فرآیند آنبوردینگ اعلام حضور کرد‌ه‌اند شرکت کنند. همه کارآموزمنتورها و دستیارمنتورها نیاز است در تمام جلسات اسپرینت عملیاتی حاضر باشند. در هر اسپرینت حداقل ۲ منتور باید حضور داشته باشند. منتورها برای مشخص کردن اسپرینت مورد نظر خود باید تا ساعت ۲۴:۰۰ روز قبل از اسپرینت عملیاتی، وضعیت حضور خود را در تیم مورد نظرشان درجدول Mentors’ Info در OneNote ثبت کنند. منتورها می‌توانند، به انتخاب خود تنها در سه جلسه از هر چهار جلسه اسپرینت عملیاتی در ماه شرکت کنند. همچنین منتورها می‌توانند برای همگن کردن اطلاعات در اسپرینت های عملیاتی بیش از یک تیم شرکت کنند.
2. **بررسی افرادی که درجلسه غیبت دارند:** اگر بنا به دلایلی منتوری نتوانست در یکی از جلسات شرکت کند، باید در گروه تلگرامی «[CS Internship - Mentors](https://t.me/c/1273069838/1)» یا به‌صورت مستقیم به مدیر جلسه، پیامی در مورد وضعیت، تجربه ها و چالش‌های خود برای پیش‌بردن تسک‌های خود ارسال کند. همچنین درصورت داشتن اینترن، در مورد پیشرفت اینترن خود نیز گزارش دهد. مهلت ارسال این پیام حداکثر تا قبل از جلسه عملیاتی است. تنها در این صورت است که مدیر جلسه عملیاتی مهلت دارد تا پیام‌ها را بررسی کرده و از افراد غایب در جلسه اطلاع یابد. درصورتی که منتوری غایب شود و پیامی برای گزارش وضعیت خود ارسال نکرده باشد، بعد از اتمام جلسه مدیر جلسه باید با او صحبت کند (این مورد به تفصیل در [وظایف بعد از جلسه](#_پس_از_جلسه) شرح داده می‌شود).
3. **شیوه مطرح‌کردن موضوعات باز در جلسات تصمیم‌گیری عملیاتی:** موضوعات باز در جلسات تصمیم‌گیری عملیاتی شامل هر مسأله‌ای است که منتورها در مورد انجام وظایف خود نسبت به اینترن‌ها و فرآیندهای مختلف، در طول هفته با آن مواجه می‌شوند. مدیر اسپرینت مسئول ایجاد کردن جدولی برای سوالات و دغدغه های افراد حاضر در جلسه برای اسپرینت پیش رو است. هرکسی که سوالی داشته باشد، آن را در جدول وارد می‌کند. در صورتی که سوال او اولویت بالایی داشت، به مدیر اسپرینت اطلاع می‌دهد و مدیر را قانع می‌کند که زمانی را برای مطرح کردن موضوع در نظر بگیرد. مدیر با توجه به موضوع، سرعت بررسی کردن تسک های برد را تنظیم می‌کند. همچنین ممکن است در حین برگزاری جلسه،‌ موضوعی بیان شود که در جدول مطرح نشده است. در هر صورت، مدیر اسپرینت می‌تواند بعد از بررسی تسک‌ها یا در حین بررسی تسک‌ها، با توجه به اولویت مسائل مطرح شده، به افراد مطرح کننده موضوع اجازه صحبت دهد. در صورتی که فرآیند از قبل مشخص شده‌ای برای پاسخ به سوال پرسیده شده وجود داشت، باید طبق فرآیند عمل شود. هر یک از اعضای جلسه که از فرآیند اطلاع داشته باشد می‌تواند با اشاره به داکیومنت آن، به سوال مطرح شده پاسخ دهد. سپس مدیر وضعیت سوال را به «مطرح شد و به نتیجه ‌رسید» تغییر دهد. در صورتی که فرآیندی وجود نداشته باشد، مدیر از منتورها می‌خواهد که نظرشان را در باره موضوع مطرح شده اعلام کنند و تصمیم گیری نهایی را انجام دهند.
اگر تصمیم گیری، وضعیت مسئله پیش آمده را مشخص کند، مطرح کننده تصمیم را اجرایی می‌کند و مدیر در جدول وضعیت سوال را «مطرح شد و به نتیجه رسید» تغییر می‌دهد.
در صورتی که منتورها درمورد موضوع مطرح شده به توافق نرسند، مدیر اسپرینت وضعیت سوال را به «مطرح شد و باز ماند» تغییر می دهد. در صورتی که وضعیت سوال در حالت «مطرح شد و باز ماند» قرار گرفت، یک منتور مسئولیت جواب دادن به آن سوال را به عهده می‌گیرد و جواب سوال را در طول یک اسپرینت مشخص می‌کند. یعنی یکی از منتورها در جلسه مسئولیت به نتیجه رساندن سوال را به عهده می‌گیرد. همچنین شخص مطرح کننده موضوع، جوابش را از این منتور پیگیری می‌کند. وقتی منتور به جواب رسید، جواب را به مطرح کننده موضوع اطلاع می‌دهد.
4. ا**چک کردن بورد به منظور آماده بودن ۴ اسپرینت:** تمامی کارهایی که منتورها در هر اسپرینت انجام می‌دهند به طور مرتب از طریق بخش «Boards» در «Azure» ثبت، پیگیری و مدیریت می‌شود. به منظور اینکه دورنمای وسیع‌تری از اسپرینت‌ها داشته باشیم و بتوانیم برنامه‌ریزی بهتری برای اسپرینت‌های آتی و انتساب تسک به افراد داشته باشیم لازم است که بورد برای ۴ اسپرینت آینده آماده باشد. لذا برنامه‌ای طراحی شده است به اسم «CS Azure Board Copy Machine» که به صورت اتوماتیک بکلاگ‌های روتین را به همراه تسک‌هایشان ایجاد میکند. مدیر اسپرینت وظیفه دارد تا از درستی ۴ اسپرینت پیش رو اطمینان حاصل کند و اگر مشکلی را مشاهده میکند در گروه منتورها اطلاع دهد و منتور‌ها را از این موضوع مطلع سازد.

در این بخش، دسته‌بندیِ فرآیندهای کلی برنامه‌ی CS Internship قرار دارد. در این مستند بخش مربوطه در فرآیندهای اسپرینت عملیاتی، با عنوان CS Internship Operations ، مورد نظر است. فرآیندهایی که در اسپرینت‌های عملیاتی انجام می‌شوند در قالب موارد زیر دسته‌بندی شده‌اند:
1. Attending Operational Meetings
2. Operational Meetings Routine Tasks
3. Mentoring Sessions
4. Mentor Assistance Technical Sessions
5. Interns' Coordination Tasks.
6. Onboarding New Mentors
7. Entrance Interviews
8. [Exiting A Mentor](../Mentors%20Processes/CSI%20-%20Process%20-%20Exiting%20a%20Mentor%20-%20Farsi.docx)
9. Live Presentation
10. Mentorship Workshops
11. Documentation
12. Interviewer Training
13. Exit an Intern.
14. Pre-interview Sessions
15. Process Improvements & Enhancements.
16. Operational Part for RFCs.

هر کدام از این فرآیندها شامل قالب بک‌لاگ‌هایی هستند که کارهای مربوط به آن فرآیند، به صورت تسک‌هایی در آن بک‌لاگ آورده شده‌اند (تصویر ۲).<br/>
![image](https://github.com/user-attachments/assets/bb5ef328-5e44-45a0-b1f3-d678a0d52a7c)

 تصویر ۲
 

 بنابراین برای ایجاد هر بک‌لاگ کافی است از روی تمپلت مربوط به آن (موارد مشخص‌شده در تصویر ۲) یک کپی ایجاد کرده(تمپلت را باز نموده و از سه نقطه بالا سمت راست، Create copy of work item… را بزنید، سپس Include existing links و Include child work items را انتخاب نموده و OK را بزنید) و سپس در work item جدید، نام بک‌لاگ و تسک‌های زیرمجموعه‌ی آن را طبق فرمت گفته ‌شده تغییر دهید؛ در کپیِ ایجاد شده، بخش \[TEMPLATE\] را حذف کرده و به جای عبارت \[Sprint No.\] شماره‌ی اسپرینت مربوطه را بنویسید. سپس برای اینکه کپیِ ایجاد‌ شده، در بخش اسپرینت دلخواه‌تان نمایش داده شود، فیلدهای Area و Iteration را متناسب با اسپرینت مربوطه تغییر دهید؛ با اضافه کردن Operation Team در انتهای مقدار فیلد Area، این بک‌لاگ در برد عملیاتی نمایش داده خواهد شد (تصویر ۳)،
![image](https://github.com/user-attachments/assets/f2f179e6-3852-4750-ad14-349145785dc9)

تصویر ۳

و با اضافه کردن اسپرینت مربوطه در فیلد مربوط به Iteration، بک‌لاگ را در همان اسپرینت خواهید داشت (تصویر ۴).
![image](https://github.com/user-attachments/assets/8704d42d-df17-4215-94da-eff7e3001938)

تصویر ۴

ایجاد تمامی بک‌لاگ‌های گفته‌ شده در بالا (به جز مورد ۷ که توسط مسئول هماهنگی مصاحبه ایجاد می‌شود) بر عهده‌ی مدیر جلسه عملیاتی است. موارد ۱ تا ۵ به علاوه مورد 10(Mentorship Workshops) به طور مرتب در هر جلسه‌ی اسپرینت، و موارد ۶ تا ۸ بسته به شرایط و در صورت لزوم ایجاد می‌شوند؛ برای مورد ۶، اگر فرد جدیدی نیازمند آنبورد به منظور ورود به مرحله‌ی منتوری باشد و یا برای مورد ۸، منتوری قصد خروج از برنامه را داشته باشد، این فرآیند عملیاتی می‌شود که در این صورت به مدیر جلسه عملیاتی برای ایجاد این بک‌لاگ‌ها اطلاع داده می‌شود (جزئیات فرآیندهای موارد ۶ و ۸ را می‌توانید در مستندات، به ترتیب، «آنبورد منتور جدید» و «خروج منتور» مطالعه کنید).
برای ایجاد بکلاگ Mentorship Workshops مدیر جلسه لازم است تنها شماره اسپرینت را مشخص کند و شماره ویدیو و نوع کارگاه (coaching/communication) مشخص نشده باقی می‌ماند (تصویر 5).
![image](https://github.com/user-attachments/assets/8d6030bd-1bee-410c-b8f3-432a2e610327)


تصویر 5

تمامی این کارها (ایجاد بک‌لاگ و اعمال تغییرات گفته ‌شده در آن‌ها) پیش از جلسه‌ی اسپرینت عملیاتی توسط مدیر جلسه انجام می‌شود، و حین جلسه هر کدام از تسک‌های این بک‌لاگ‌ها، برای انجام به افراد محول می‌شود.

5. **بررسی تغییرات احتمالی Capacity افراد در هر اسپرینت و درج آنها در «Azure Boards»:** مدیر جلسه لازم است اطمینان حاصل نماید که ظرفیت افراد تا 4 اسپرینت بعدی قابل مشاهده باشد. در غیر این صورت مدیر جلسه‌ تصمیم‌گیری عملیاتی در Azure به قسمت Sprints -> Boards رفته و در برد Cs Internship Program Team از منوبار زیرینش روی قسمتcapacity کلیک کرده و پس از انتخاب اسپرینت مورد نظر(اسپرینت جاری) از قسمت سه نقطه(...) گزینه Copy from last sprint را انتخاب می‌کند تا ظرفیت افراد از اسپرینت قبلی به این اسپرینت کپی شوند. در صورتی که مدیر دسترسی دیدن ظرفیت‌ها را نداشته باشد، لازم است تا از افراد دیگری که دسترسی لازم را دارند، درخواست نماید تا ظرفیت‌ها برای اسپرینت بعدی کپی نماید. سپس با توجه به اینکه ممکن است افراد برای این اسپرینت ظرفیت خود را تغییر داده باشند تغییرات را در جدول اعمال می‌کند. فقط باید به این نکته توجه کند که افراد ظرفیت خود را بر اساس هفته اعلام می‌کنند اما در اینجا چون بر حسب روز می باشد پس ظرفیت هفتگی افراد تقسیم بر ۵ شده و در فیلد مقابل هر فرد در ستون Capacity per day نوشته می‌شود.
6. **ایجاد جلسه در نرم‌افزار «Teams»:** مدیر جلسه حداقل ۵ دقیقه مانده به آغاز جلسه، باید در نرم‌افزار «Microsoft Teams» در قسمت Teams -> CS Internship -> Sprint Meeting از قسمت پایین صفحه، سمت چپ بر روی آیکون New conversation کلیک کرده و در قسمت «start a new conversation»، عنوان جلسه مورد نظر را بنویسد. برای ایجاد هر جلسه عملیاتی در این تیم، یک جلسه با عنوان Sprint \[Sprint No.\] Operational Team \[Name of Team\] ایجاد می‌شود. برای مثال برای ایجاد جلسه اسپرینت عملیاتی شماره ۲۰۰ برای تیم A، نام جلسه به این صورت خواهد بود: Sprint 200 Operational Team A. سپس از نوار زیرش روی علامت «Send» که در گوشه‌ی سمت راست قرار دارد، کلیک کرده تا «conversation» ایجاد شود. بعد از ایجاد «conversation» بر روی قسمت «reply» که در زیر قسمت «conversation» قرار دارد، کلیک کرده و از نوار ایجاد شده، آیکون دوربین را انتخاب کند. از گوشه سمت راست پایین صفحه جدید، گزینه‌ی «join now» را انتخاب کند تا جلسه آغاز شود.

#### در طول جلسه

جلسه در زمان مشخصی آغاز می‌شود و مدیر جلسه‌ تصمیم‌گیری عملیاتی برای انجام بهتر و کامل کارها باید موارد زیر را به ترتیب در طول جلسه انجام دهد:

1. **آغاز جلسه در نرم‌افزار «Teams»:** مدیر جلسه پس از آغاز جلسه باید افراد غایب را بررسی کند. اگر کارآموزمنتوری از قبل، عدم حضورش را اعلام نکرده باشد و در جلسه حضور پیدا نکند، مدیر جلسه یا یکی از اعضا دوباره با او تماس می‌گیرند تا وضعیتش در خصوص شرکت یا عدم شرکت در جلسه، مشخص شود.
2. **ضبط جلسه در نرم‌افزار «Teams»:** مدیر جلسه پس از بررسی حضور افراد در جلسه، از قسمت سه نقطه «...»، که در نوار بالایی صفحه قرار دارد، گزینه‌ی «start recording» را انتخاب کرده و ضبط جلسه شروع می‌شود.
3. **اشتراک‌گذاری صفحه نمایش در نرم‌افزار«Teams»:** برای مدیریت بهتر جلسه، لازم است مدیر جلسه با استفاده از کلیدهای «Ctrl + Shift + E» و سپس در صفحه‌ی نمایش داده ‌شده، گزینه «screen» را انتخاب کرده و صفحه‌ نمایش خود را با افراد حاضر در جلسه به اشتراک بگذارد تا آنها نیز روند جلسه‌ در حال برگزاری را مشاهده کنند.
4. **بررسی وظایف کارآموزمنتورها در اسپرینت گذشته:** پس از اشتراک‌گذاری صفحه، مدیر جلسه باید از نرم‌افزار Azure قسمت Boards -> Sprints، صفحه مربوط به اسپرینت عملیاتی‌ که در حال اتمام است، را باز کند. با انتخاب نام هر منتور و تیم جلسه عملیات، تسک‌ها و بک‌لاگ های واگذار شده به آن ‌منتور را فیلتر کند. از منتور بخواهد در مورد وظایف خود و کارآموزهایش صحبت کند. زمانی که مدیر جلسه به نام منتوری رسید که غایب است، باید به پیامی که آن منتور قبل از جلسه، در گروه تلگرامی فرستاده است مراجعه کند و آن پیام را در جلسه بخواند تا بقیه‌ی افراد هم از کارهای او مطّلع شوند. همزمان با اینکه هر کارآموزمنتور توضیحاتی راجع به تجربه‌ها و کارهای خود می‌دهد، مدیر جلسه باید بررسی کند که  اگر آن کارآموزمنتور تسکی داشته باشد، باید قبل از جلسه، برچسب عنوان تسک را در صورت انجام‌شدن در قسمت Done قرار دهد. درصورتی که منتور تسک خود را به اتمام رسانده باشد ولی در Azure در قسمت Done قرار نداده باشد مدیر جلسه پس از تذکر به او، برچسب عنوان تسک مورد نظر را در قسمت Done قرار می‌دهد. در صورتی که کار تسک تمام نشده باشد، ابتدا علت تمام نشدن تسک را جویا می‌شود. سپس با اطلاع و هماهنگی با مدیر بک‌لاگ از آن منتور می‌خواهد که با در نظر گرفتن زمان مورد نیاز برای اتمام آن تسک، کارت مربوط به آن تسک را به اسپرینتی که قرار است تسک در آن انجام شود، منتقل ‌کند؛ برای این کار، او با انتخاب سه نقطه (...) از بالای بلاک تسک مربوطه، از بین گزینه‌های موجود بر روی Move to iteration کلیک کرده و از بین اسپرینت‌های آینده، اسپرینت مورد نظر را انتخاب می‌کند.
5. **بررسی وظایف کارآموزمنتورها در اسپرینت جدید:** بعد از اتمام بررسی وظایف منتورها در اسپرینت گذشته، برد اسپرینت جدید به ازای تک تک منتورها بررسی می‌شود، پیش از محول کردن تسک‌های روتین هفتگی لازم است تسک‌های جلسه فنی منتورهای فنی و همچنین تسک‌های کارگاه‌های مربی‌گری بررسی شده و در صورتی که برای اینترنی جلسه‌ای هماهنگ نشده، این تسک‌ها پاک شوند تا ظرفیت افراد به درستی نمایش داده شود.
6. **بررسی حضور افراد در جلسه :** مدیر جلسه با توجه به اینکه چه کسانی در جلسه حضور دارند تسک حضور مربوط به هریک از افراد حاضر که در بک‌لاگ Operational Meeting Participation Sprint Number قرار دارد را در قسمت Done قرار می‌دهد.
7. **مدیریت بحث‌ها در جلسه:** مدیر جلسه وظیفه دارد روند بحث‌ها را مدیریت کند و اجازه ندهد افراد از بحث موردنظر فاصله بگیرند.
8. **مدیریت زمان در جلسه:** مدیر جلسه باید با توجه به زمان، اجازه‌ی حرف‌زدن را به کارآموزمنتورها بدهد و در صورت کمبود زمان یا صحبت بیش از حد کسی، می‌تواند از فرد بخواهد تا صحبتش را خلاصه‌تر کند و یا سریع‌تر به اتمام برساند.
9. **محوّل‌کردن تسک‌های هفتگی به منتورها:** پس از تمام‌شدن صحبت تمامی کارآموزمنتورها، زمان آن می‌رسد که تسک‌های هفتگی برای اسپرینت بعدی به افراد محوّل شوند که تسک‌های هفتگی شامل موارد زیر می‌باشند.
. Checking OneNote Pages Being Updated (0.5h)
. Conducting Typing Races (1h)
. Organize Sprint Meetup and Assign Tasks (0.75h)
. Queue Checking (0.5h)
همان طور که در بند شماره ۳ در بخش [«قبل از جلسه»](#_قبل_از_جلسه) گفته شد backlog و کارت تسک‌های اسپرینت، قبل از جلسه باید آماده باشند. پس مدیر جلسه به صفحه مربوط به شماره اسپرینت عملیاتی جاری در Azure می‌رود. با باز کردن بک‌لاگ مربوط به تسک‌های روتین هفتگی، برای هریک از آن تسک‌ها، فردی را انتخاب می‌کند. روند کار اینگونه است که هر کارآموزمنتور به‌صورت اختیاری برای انجام تسکی اعلام آمادگی می‌کند. در صورتی که کسی مسئولیت انجام تسک را برعهده نگیرد، مدیر اسپرینت می‌تواند با توجه به سابقه منتورها در انجام دادن آن تسک و یا در نظر گرفتن capacity هر فرد، کسی را که ظرفیت کافی برای انجام آن تسک دارد را انتخاب کند. مقدار زمان مورد نیاز برای انجام هر تسک در همین بخش و روبروی نام تسک‌ها نوشته شده‌است. پس از انتخاب فردی که قرار است تسک را انجام دهند، در کارت مربوط به آن تسک، نامش را در قسمت unassigned آن تسک جستجو کرده و انتخاب می‌کند. مدیر اسپرینت عملیاتی باید دقت کند که بیش از ظرفیت هر فرد به او تسک واگذار نکند.
10. **توقف‌کردن ضبط ویدیو در نرم‌افزار Teams:** پس از پایان محوّل‌کردن تسک‌ها، مدیر جلسه از قسمت سه نقطه (...) که در نوار بالایی صفحه قرار دارد، گزینه‌ی Stop Recording را انتخاب و ضبط جلسه را متوقف می‌کند.

#### پس از جلسه

پس از پایان جلسه نیز مدیر جلسات تصمیم‌گیری عملیاتی وظایفی دارد که در زیر شرح داده شده است.

1. **پیگیری افرادی که در جلسه حضور نداشتند و اطلاع هم نداده بودند:** افراد، قبل از جلسه باید غیبت خود را در گروه اطلاع دهند. در صورتی که قصور کنند و غیبتشان را اطلاع ندهند، مسئول جلسه باید با آن‌ها صحبت کند و تعهد این افراد برای شرکت در این جلسات را به آن ها یادآوری کند. این افراد موظف هستن که پاسخگو باشند و متعهد شوند که دیگر این اتفاق نخواهد افتاد. همچنین او باید یک نوت در پروفایل فرد غایب بنویسد و در آن توضیح دهد چه اتفاقی افتاد و نتیجه صحبتش با فرد غایب چه بوده است. در صورتی که یکی از منتورهای غایب نیز تسکی داشته باشد و تکلیف آن تسک را در Azure مشخص نکرده باشد و در پیام تلگرامی خود نیز راجع به آن تسک توضیح نداده باشد، مدیر جلسه باید پس از جلسه، با منتور غایب تماس بگیرد. پس از تذکر جدی از آن منتور بخواهد توضیحی راجع به این کارش بدهد و تکلیف آن تسک را مشخص کند (آیا تسک انجام شده ‌است یا به اسپرینت‌های بعدی منتقل خواهد شد).
2. **مرتب‌کردن** **تسک ها بر روی برد Azure:** همانطور که در قسمت بررسی وظایف کارآموزمنتورها در بخش «در طول جلسه» گفته شد، مدیر جلسه باید با استفاده از نرم‌افزار Azure قسمت Boards -> Sprints بررسی کند که اگر منتوری تسکی داشته باشد باید قبل از جلسه، خودش برچسب عنوان تسک را در صورت انجام ‌شدن در قسمت Done قرار دهد اما اگر کارآموزمنتور تسک خود را به اتمام رسانده ولی در Azure در قسمت Done قرار نداده باشد، مدیر جلسه پس از تذکر به او برچسب عنوان تسک مورد نظر را در قسمت Done قرار می‌دهد و یا درصورت لزوم و بنابر درخواست خود کارآموزمنتور، برچسب عنوان تسک را به اسپرینت‌های بعدی منتقل می‌کند. برای انجام این کار با انتخاب سه نقطه (...) از بالای بلاک تسک مربوطه از بین گزینه‌های موجود بر روی Move to iteration کلیک کرده و از بین اسپرینت‌های آینده اسپرینت مورد نظر را انتخاب می‌کند.
3. **حضور و غیاب منتورها در اسپرینت عملیاتی:** مدیر جلسه باید عنوان کارت های مربوط به حضور افراد غایب در جلسه را که در بک‌لاگ Operational Meeting Participation Sprint Number قرار دارد، ازAttend in Operational Meeting Sprint Number - Name بهSend Operational Meeting Recap Sprint Number – Name تغییر دهد و افراد غایب بعد از مشاهده ویدیو جلسه و فرستادن گزارش خودشان مسئول Done کردن این تسک می‌باشند. درصورتی که افراد غایب نتوانند تا اسپرینت بعدی ویدیو را مشاهده و گزارش ارسال کنند باید به مسئول اسپرینت بعدی و مسئول بک‌لاگ تسک‌شان اطلاع دهند.

## آموزش‌دهنده‌ها

افرادی می‌توانند این مستند را آموزش دهند که پیش از این چنین مسئولیتی را به عهده داشته‌اند.

## نحوه آموزش

آموزش‌دهنده ابتدا باید اطمینان حاصل کند که فردی که قرار است آموزش ببیند این مستند را از قبل مطالعه کرده باشد. در غیر اینصورت، آموزش‌دهنده باید از او بخواهد که مستند را به طور کامل مطالعه کرده و سؤالات خود را جمع‌آوری نماید. پس از اینکه فرد این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و از اینکه این مستند را کامل متوجه شده‌است، اطمینان حاصل کند. اگر در این مستند، به ابزار یا نرم‌افزار خاصی اشاره شده است، آموزش‌دهنده می‌تواند در صورت نیاز در جلسه، نحوه استفاده از این ابزارها را آموزش دهد.

آموزش‌دهنده باید به فرد مورد نظر کمک کند تا بداند چه چیزهایی می‌تواند از طریق انجام کار «مدیریت جلسات عملیاتی» برای خود خلق کند. حضور در این جلسات معمولاً برای کارآموزمنتور یک فضای کاملاً جدید است. فضایی که در آن باید از افراد بخواهد کارهای هفته پیش خود را گزارش دهند و تعهد خود برای اسپرینت بعد را روی بورد مشخص کنند. او باید یاد بگیرد که مدل تعهدی افراد در هر اسپرینت است که باعث جلو رفتن کارهای عملیاتی می‌شود. در قسمت آخر این جلسه افراد قرار است صحبت کنند، سوال بپرسند، دغدغه‌هایشان را مطرح کنند و چیزهایی که در ذهنشان هست را با بقیه به اشتراک بگذارند. برگزارکننده جلسات باید بداند که شرکت‌کنندگانی که جدید هستند (افرادی که تازه وارد فرایند منتور شدن شده‌اند) در حالت اکستریم، معمولا دو تیپ هستند که در ادامه نحوه صحبت با هر کدام تشریح شده‌ است.

یک سر طیف **افرادی هستند که از صحبت کردند می‌ترسند** و ترجیح می‌دهند در موقعیت صحبت کردن قرار نگیرند. به این افراد باید اهمیت شرکت در صحبت‌ها را توضیح داد و از آنها دعوت کرد که تا می‌توانند بیشتر صحبت کنند، حتی اگر فکر می‌کنند صحبتشان صحبت درست و به جایی نیست.

در سر دیگر طیف **افرادی هستند که عطش زیادی برای صحبت کردن دارند** و حتی ممکن است بدون اینکه متوجه شوند موضوعات بی‌ربط به موضوع اصلی را پیش بکشند. به این افراد باید اهمیت مرتبط بودن صحبت‌ها با موضوع اصلی را آموزش داد و از آنها دعوت کرد تا بتوانند ذهن خود را در مسیر موضوع جلسه و صحبت‌های نفرهای قبلی نگه دارند.

## واژه‌نامه

1. **اسپرینت (Sprint):** به بازه‌ی زمانی بین هر جلسه‌ تصمیم‌گیری عملیاتی تا جلسه‌ی بعدی یک اسپرینت گفته می‌شود.
2. **تسک (Task):** در هر جلسه‌ تصمیم‌گیری عملیاتی ممکن است وظایفی بر عهده‌ کارآموزمنتورها گذاشته شود که آن وظیفه باید تا جلسه‌ بعدی به اتمام برسد. به این وظایف، تسک گفته‌ می‌شود که تسک‌ها شامل چک‌ کردن به‌روز بودن پروفایل اینترن‌ها، برگزاری مسابقه‌ تایپ، مدیریت جلسه‌ تصمیم‌گیری عملیاتی و چک کردن صف هستند که در این مستند، تسک مدیریت جلسات تصمیم‌گیری عملیاتی شرح داده شده‌است.
3. **Backlog:** یکی از مفاهیم مهمی که در Azure وجود دارد، backlog نام دارد که برای دسته‌بندی کارها استفاده می‌شود؛ backlog شامل مجموعه‌ای از تسک‌ها می‌شود که با توجه به وضعیت (state) آن قرار است انجام شود.
4. **State:** بخشی از backlog است که پس از ایجاد یک backlog در Azure در قسمت پایینی آن backlog، قابل مشاهده است و state شامل ۵ گزینه‌یNew, Committed, Approved, Done, Removed می‌شود که با انتخاب هر یک از این گزینه‌ها می‌توان وضعیت backlog موردنظر را مشخص کرد.
5. **Committed:** یکی از State های backlog است که نشان‌دهنده‌ی تعهد برای انجام تسک‌های مربوط به آن backlog می‌باشد.
6. **To Do:** بخشی از Azure که در قسمت Boards -> Sprints و بخش Taskboard قرار دارد؛ زمانی که تسکی به فردی محوّل شده ‌است و برچسب عنوان تسک در Azure درج می‌شود، در مرحله‌ اول، این برچسب عنوان تسک در قسمت To Do قرار می‌گیرد و به این معناست که فرد هنوز انجام دادن آن تسک را شروع نکرده ‌است.
7. **In Progress:** بخشی از Azure که در قسمت Boards -> Sprints و بخش Taskboard قرار دارد؛ زمانی که تسکی به فردی محوّل و برچسب عنوان تسک در Azure درج شود، هر زمان که فرد، انجام تسک را شروع کند و تسک در حال انجام باشد، برچسب عنوان تسک در این قسمت قرار می‌گیرد.
8. **Done:** بخشی از Azure است که در قسمت Boards -> Sprints و بخش Taskboard قرار دارد؛ زمانی که تسکی انجام شود و به اتمام برسد، برچسب عنوان تسک در قسمت Done قرار می‌گیرد.
