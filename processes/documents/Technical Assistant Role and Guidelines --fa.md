# راهنمای نقش همیار فنی و دستورالعمل‌های آن
## مقدمه
خدمت و تعهد موتور محرکه برنامه CS Internship است. هر اینترن در استپ سوم با نقش همیار فنی وارد چرخه ارائه خدمت می‌شود. اینترن در این نقش، جلساتی را تحت عنوان همیاری فنی برای هم‌دوره‌ای‌های استپ‌های قبلی برگزار می‌کند. هدف این جلسات آن است که اینترن‌ها در طول استپ‌های خود بتوانند از بازخوردهای همیار فنی سطح بالاتر بهره‌مند شوند و همچنین فرصت پرسش و دریافت پاسخ داشته باشند.

## مخاطب
مخاطب این مستند، اینترن‌هایی هستند که می‌خواهند در نقش همیار فنی فعالیت داشته باشند.

## معرفی موضوع  
یکی از اهداف اصلی برنامه CS Internship ارائه خدمات متقابل و یادگیری از طریق آموزش به دیگران است. این فرایند از استپ سوم برنامه آغاز می‌شود، جایی که هر اینترن نقش همیار فنی را بر عهده می‌گیرد و ضمن رشد فردی، به هم‌دوره‌ای‌های خود نیز خدمت‌رسانی می‌کند. این نقش دارای سه سطح است و با گذراندن استپ‌های برنامه، اینترن به سطح‌های بالاتر همیار فنی ارتقا می‌یابد.  
درک صحیح از مفهوم همیار فنی و نقش آن بسیار مهم است. همچنین آشنایی با دستورالعمل‌های برگزاری این جلسات و اجرای صحیح آن‌ها ضروری خواهد بود. در این مستند، نقش همیار فنی، شیوه اجرای جلسات و دستورالعمل‌های مرتبط با آن به‌طور دقیق تشریح خواهد شد.
 
## شرح جزئیات  
**همیار فنی** شخصی است که حداقل سه استپ از دوره خود را گذرانده و می‌تواند به اینترن‌های هم‌دوره‌ای خود در مراحل پایین‌تر خدمت برساند. این خدمت شامل بررسی **گزارش‌ها**، **بازخورد دادن**، **پاسخ‌گویی به پرسش‌ها** و **به اشتراک گذاشتن تجربه‌های خود** است.  
### سطوح همیار فنی  
- **همیار فنی سطح ۱:** در **استپ ۳** می‌تواند برای اینترن‌های **استپ ۱ و ۲** جلسه برگزار کند.  
- **همیار فنی سطح ۲:** در **استپ ۶** می‌تواند برای اینترن‌های **استپ ۳، ۴ و ۵** جلسه برگزار کند.  
- **همیار فنی سطح ۳:** در **استپ ۹** می‌تواند برای اینترن‌های **استپ ۶، ۷ و ۸** جلسه برگزار کند.  

بعد از سطح ۳ همیار فنی، اینترن می‌تواند با کسب یک سری پیش‌نیازها منتور فنی شود.  

### نحوه همیار فنی شدن یا بالا رفتن سطح  
در هر یک از استپ‌های مشخص‌شده، یک تسک وجود دارد که اینترن طی آن به کوردینیتور خود اعلام می‌کند که درخواست ایفای نقش همیار فنی سطح x را دارد.  
اینترن در طی این نقش می‌بایست جلسات همیاری فنی را بصورت هفتگی برگزار کند و زمان مناسب را به کوردینیتور خود اعلام کند. سپس کوردینیتور در بکلاگ تمپلیت مربوط به جلسات فنی، تسک جدیدی را ایجاد کرده و به اینترن خود محول می‌کند. 
ظرفیت این جلسات ۴ نفر است بوده و شرکت‌کنندگان گزارش خود را به تسک همیار فنی پیوست خواهند کرد.

### نحوه حضور در جلسات عملیاتی  
**جلسات عملیاتی** به‌صورت هفتگی، در یک روز مشخص از هفته و به مدت یک ساعت برگزار می‌شوند. فاصله زمانی بین دو جلسه عملیاتی متوالی، *اسپرینت* نامیده می‌شود.  

هر جلسه عملیاتی شامل سه بخش اصلی است:  
1. بررسی تسک‌های انجام‌شده در اسپرینت گذشته.  
2. محول کردن و برنامه‌ریزی تسک‌های جدید برای اسپرینت پیش‌رو.  
3. بحث پیرامون موضوعات باز و سایر موارد مرتبط.
 
اینترن‌هایی که هنوز وارد *تیم منتوری* نشده‌اند، باید به‌صورت منظم در جلسات عملیاتی شرکت کنند تا درباره *تسک همیار فنی* خود توضیحات لازم را ارائه دهند. تا قبل از ورود به تیم منتوری (که در استپ ۵ اتفاق می‌افتد)، حضور اینترن‌ها به‌صورت زیر خواهد بود:
- در جلسه عملیاتی فقط درباره تسک خود صحبت می‌کنند.
- در سایر بخش‌های جلسه نقش شنونده دارند و صحبت نمی‌کنند، مگر آنکه مدیر جلسه از آن‌ها بخواهد.

با توجه به محدودیت تعداد افراد در یک جلسه عملیاتی، ممکن است در هفته بیش از یک جلسه برگزار شود. به‌عنوان مثال:
- **تیم عملیاتی A** در یک زمان مشخص تشکیل می‌شود.
- **تیم عملیاتی B** در زمان دیگری از هفته برگزار می‌شود.

اینترن‌ها بر اساس این تقسیم‌بندی، تنها در یکی از این جلسات حضور خواهند داشت. بنابراین هر اینترن باید زمان جلسات عملیاتی را از کوردینیتور خود جویا شود و یکی از جلسات را به‌عنوان جلسه ثابت خود انتخاب کند.

مسئولیت‌ اینترن‌ها در قبال حضور در جلسات عملیاتی بصورت زیر است.
- پس از انتخاب تیم عملیاتی، اینترن باید به‌صورت منظم در جلسات شرکت کند.
- در صورت عدم امکان حضور در یک جلسه خاص، اینترن موظف است *پیش از موعد*، مدیر جلسه را مطلع کرده و شرح کامل تسک خود را ارائه دهد.
- اگر اینترن احساس کند که نمی‌تواند در تیم عملیاتی فعلی ادامه دهد و نیاز به تغییر تیم دارد، باید درخواست خود را به *کوردینیتور* اعلام کند.

### نحوه برگزاری جلسات همیار فنی 
نقش همیار فنی، یاری رساندن به هم‌دوره‌ای‌هایی که در استپ‌های قبل از خود است. همیار فنی در هر سطحی می‌بایست از دستورالعمل زیر برای برگزاری جلسات پیروی کند:  
1. **بررسی گزارش‌های شرکت‌کنندگان** قبل از جلسه: همیار فنی می‌بایست قبل از جلسه گزارش شرکت‌کنندگان را که به تسک او پیوست شده را مطالعه کند.  
2. **آماده‌سازی جلسه** ۱۵ دقیقه پیش از شروع: همیار فنی می‌بایست ۱۵ دقیقه قبل از ساعت مقرر جلسه را آماده حضور شرکت‌کنندگان کند. برای این کار می‌بایست کارهای زیر را به ترتیب انجام دهد.
- از طریق پیام پین شده مربوط به همیار فنی در گروه کوردینشن در تاپیگ میتینگ، وارد جلسه شود.  
- روی پیام پین شده، با استفاده از امکان reply and Quote، دقیقا روی قسمت مربوط به جلسه خود ریپلای زده و آماده بودن جلسه را اعلام کند.  
3. **مدیریت جلسه همیاری فنی**: کار همیار فنی در این جلسات ارائه بازخورد در مورد گزارش شرکت‌کنندگان و پاسخ‌گویی به پرسش‌ها در حد توان و به اشتراگ گذاشتن تجربیات خود است.   
بازخورد به معنای اعلام نظر شخصی است و شامل تعیین بایدها و نبایدها نمی‌شود. هدف از ارائه بازخورد، قضاوت عملکرد فرد نیست، بلکه بیان دیدگاه و تجربه است. همچنین، همیار فنی می‌تواند تجربیات خود را از انجام تسک‌های مشابه به اشتراک بگذارد. او در حد توان خود به پرسش‌های شرکت‌کنندگان پاسخ می‌دهد. در صورتی که با سؤالی مواجه شود که پاسخ آن را نمی‌داند، ابتدا می‌تواند با جستجو و استفاده از ابزارهای هوش مصنوعی راه‌حل مناسب را پیدا کند. در صورتی که موفق به یافتن پاسخ نشود، می‌بایست از شرکت‌کننده بخواهد جلسه‌ای را با یک همیار فنی در سطح بالاتر تنظیم کند تا به‌صورت مشترک پاسخ یا راه‌حل مناسب پیدا شود.  
در صورتی که در سطح بالاتر نیز پاسخ روشنی یافت نشود، جلسات بعدی با سطوح بالاتر ادامه خواهد یافت تا نتیجه مطلوب حاصل شود. مسئولیت تنظیم این جلسات بر عهده اینترنی است که با پرسش مواجه شده است. با این حال، تمام سطوحی که پاسخی برای سؤال نداشتند، باید در جلسه مربوطه حضور داشته باشند.  
4. **درخواست فیدبک از شرکت‌کنندگان** در پایان جلسه: در پایان جلسه، از شرکت‌کنندگان درخواست کنید تا دیدگاه خود را درباره کیفیت برگزاری جلسه و نحوه مدیریت آن ارائه دهند. دریافت این بازخورد‌ها به بهبود جلسات آینده کمک خواهد کرد.

### نحوه فیدبک‌دهی  
اینترن‌ها می‌توانند **فیدبک خود را از طریق بات CS Club Bot** ثبت کنند. این فیدبک‌ها در چت شخصی قابل مشاهده بوده و به بهبود جلسات بعدی کمک خواهد کرد.  

### نحوه تغییر زمان جلسات یا لغو یک جلسه  
در صورت **عدم حضور بدون اطلاع شرکت‌کننده**، همیار فنی باید در گروه **کوردیناتور** شرکت‌کننده را **منشن کند** و اطلاع دهد.  
در صورت **عدم حضور خود همیار فنی**، وی باید:  
1. **مسئولیت عدم حضور را بپذیرد**  
2. **عذرخواهی کند**  
3. **در صورت امکان جلسه‌ی جبرانی برگزار کند**  
4. **راهکارهایی برای جلوگیری از تکرار این مسئله در آینده بیندیشد**  
