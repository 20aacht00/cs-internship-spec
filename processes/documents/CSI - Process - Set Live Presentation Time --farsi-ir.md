&nbsp;هماهنگی زمان ارائه آنلاین

**CS**

Internship

| تاریخ این نسخه | ۰۵/۰۸/۱۴۰۰ | شماره این نسخه | 0.66 |     |     |
| --- | --- | --- | --- | --- | --- |
| عنوان مستند | هماهنگی زمان ارائه آنلاین |     |     |     |     |
| نام فایل |     |     |     |     |     |
| توضیحات | در این مستند، نحوه هماهنگی ارائه آنلاین و جلوگیری از تداخل ارائه‌های آنلاین در برنامه CS Internship شرح داده شده ‌است. |     |     |     |     |

# مقدمه

برنامه CS Internship از دوره‌های آموزشی مختلفی تشکیل شده است. هر یک از این دوره‌های آموزشی شامل دو فاز آموزشی است. فاز آموزشی اول، «فاز مطالعاتی» نام دارد. فاز مطالعاتی از چندین مرحله تشکیل شده است که به هریک از این مراحل، «استپ» گفته می شود.

در هر کدام از این استپ‌ها، منابع مختلفی برای مطالعه و وظایفی برای انجام دادن در نظر گرفته شده‌است. به هریک از منابع مطالعاتی «استادی آیتم» گفته می‌شود و به هریک از وظایف در برنامه CS Internship، «تسک» گفته می‌شود. آخرین تسک برای به اتمام رساندن هر استپ، انجام یک ارائه آنلاین به مدت بیست دقیقه در بستری به نام ارائه آنلاین(Live Presentation) است. به این تسک، «ارائه آنلاین» گفته می‌شود. اینترن در این ارائه، همه مطالبی را که در طول آن استپ یاد گرفته است، به صورت مختصر و جامع شرح می‌دهد.

کوردینتور، وظیفه دارد زمان ارائه آنلاین اینترن‌های خود را با منتورهای برنامه CS Internship هماهنگ کند. منظور از هماهنگی زمان ارائه آنلاین این است که، کوردینیتور زمانی را مشخص کند که اینترن خود و تعدادی از منتورها بتوانند در آن زمان، برای برگزاری ارائه آنلاین حضور داشته باشند. همچنین این هماهنگی باید به گونه‌ای انجام شود که باعث تداخل ارائه آنلاین‌ اینترن‌ها در یک زمان نشود. در این مستند نحوه هماهنگی زمان ارائه آنلاین با منتورها و جلوگیری از تداخل ارائه آنلاین اینترن‌ها توضیح داده شده است.

# مخاطب

کوردینتورهایی که مسئولیت هماهنگی ارائه آنلاین را بر عهده دارند، مخاطب اصلی این مستند هستند. همچنین سایر اعضای برنامه CS Internship یا افراد علاقه‌مند در خارج از برنامه که نیاز دارند اطلاعاتی درباره‌ی نحوه هماهنگی زمان ارائه آنلاین و جلوگیری از تداخل ارائه‌های آنلاین کسب کنند، می‌توانند به این مستند رجوع کنند.

# معرفی موضوع

با بزرگ شدن برنامه CS Internship و افزایش تعداد اینترن‌ها در برنامه، چالش‌هایی در هنگام اجرای برخی از فرآیندها و ساختارهای برنامه به وجود آمد. یکی از این چالش‌ها، تداخل برگزاری ارائه آنلاین‌ اینترن‌ها در یک زمان بود. همچنین با بزرگ شدن برنامه CS Internship، تعداد منتورهای برنامه افزایش یافت و هماهنگی زمان ارائه آنلاین با منتورها با چالش‌هایی رو به رو شد. از جمله این چالش‌ها می‌توان به موارد زیر اشاره کرد:

- چند روز قبل از برگزاری ارائه آنلاین، زمان برگزاری آن با منتور ها هماهنگ شود؟
- در صورتی که یک ارائه آنلاین کنسل شود به چه صورت به منتورها اطلاع داده شود؟
- به همین ترتیب، این نیاز به وجود آمد که فرآیندی برای هماهنگی زمان ارائه‌های آنلاین و جلوگیری از تداخل آن‌ها ایجاد شود.

# شرح جزئیات

ارائه‌های آنلاین به صورت آنلاین برگزار می‌شوند که کیفیت آن‌ها نشان دهنده‌ی کیفیت مطالعه اینترن در یک استپ است. برای برگزاری ارائه آنلاین لازم است تا بین منتورها و اینترن ارائه‌دهنده هماهنگی‌هایی برای حضور در ارائه آنلاین انجام شود. زمان برگزاری جلسات و ارائه‌های آنلاین در کلندر ست می‌شود که تمامی منتورها به آن دسترسی دارند و می‌توانند رویدادها را ببیند و رویداد خود را ثبت کنند. رویدادها شامل هر یک از جلساتی هستند که بین منتورها برگزار می‌شود مانند جلسات اسپرینت هفتگی یا ارائه‌های آنلاین. برای هماهنگی هر ارائه آنلاین باید مراحل زیر به ترتیب انجام شود:

1. **اعلام روز و ساعت دقیق ارائه آنلاین توسط اینترن به کوردینتور:** یکی از تسک‌های هر استپ این است که اینترن، هفت روز مانده به تاریخ ددلاین خود به کوردینتور خود پیام داده و روز و ساعت دقیق ارائه آنلاین خود را اعلام کند.
2. **چک‌ کردن زمان خالی برای ارائه آنلاین در کلندر:** پس از آن که اینترن برای برگزاری ارائه آنلاین در روز و ساعت خاصی اعلام آمادگی کرد، کوردینتور وظیفه دارد اول کلندر (در نرم‌افزار «‌Microsoft Teams»، کانال Mentors در تیم CS Internship، سربرگ «Calendar» موجود در صفحه سمت راست) را چک کند تا از قبل رویدادی برای این زمان برنامه‌ریزی نشده ‌باشد.
3. **هماهنگ کردن زمان ارائه آنلاین با منتورها:** کوردینتور باید هماهنگی‌های لازم را میان منتورها برای شرکت در ارائه آنلاین انجام دهد (با منشن کردن منتورهای آن دوره در گروه تلگرامی به نام «CS Internship - Mentors» پیام دادن در پی وی منتورها، تماس و ...)  و بررسی کند که آیا می‌توانند در تاریخ و زمان مشخص شده در ارائه آنلاین شرکت کنند یا خیر؟ (این که چه تعداد منتور و یا چه کسانی در ارائه آنلاین باشند بر اساس تصمیمی‌ست که کوردینتور مربوطه اتخاذ می‌کند.)
4. **ثبت بک‌لاگ برای ارائه آنلاین :** پس از هماهنگی زمان ارائه آنلاین با منتورها، کوردینتور مربوطه می بایست یک بک‌لاگ به نام (Hold Live Presentation: intern’s name ) ایجاد کند و به ازای هر منتوری که در ارائه آنلاین شرکت می کند یک تسک به نام (Attend Live Presentation: mentor’s name) به مدت زمان 30 دقیقه روی برد می زند.
5. **ثبت زمان ارائه آنلاین پس از قطعی شدن در کلندر:** پس از قطعی ‌شدن زمان ارائه آنلاین، کوردینتور باید به اینترن خود اطلاع دهد و در کلندر رویداد ارائه آنلاین را برای تمام شرکت‌کنندگان ثبت کند.
6. **اطلاع‌رسانی زمان ارائه آنلاین در کانال فید:** کانالی در تلگرام به اسم «CS Internship - Feed» وجود دارد که کوردینتور وظیفه دارد در همان روز که زمان ارائه آنلاین را برنامه‌ریزی کرده (هفت روز مانده به تاریخ ددلاین) پیام را در کانال ارسال کند تا اگر کسی تمایل به شرکت در ارائه آنلاین داشت از قبل بتواند برای آن برنامه‌‌ریزی کند.

## در صورت لغو ارائه آنلاین چه اتفاقی خواهد افتاد؟

ممکن است به دلایل مختلف، ارائه آنلاین در زمان مشخص شده برگزار نگردد و لغو شود. در چنین مواقعی اینترن خودش وظیفه دارد تایم ارائه آنلاین را با منتورها هماهنگ کند. در این صورت طی مراحل زیر، برای برگزاری ارائه آنلاین زمانی دیگری مشخص می‌شود:

1. **اعلام زمان جدید توسط اینترن به کوردینتور:** اینترن باید روز و ساعت جدید را به کوردینتور خود اعلام کند.
2. **چک کردن تایم خالی برای ارائه آنلاین در کلندر:** کوردینتور باید کلندر را چک کند تا اطمینان یابد که ارائه آنلاین یا جلسه‌ی دیگری برای آن زمان برنامه‌ریزی نشده باشد.
3. **هماهنگ کردن تایم ارائه آنلاین با منتورها:** کوردینتور باید به اینترن خود اطلاع دهد که رویدادی برای روز و ساعتی که اینترن اعلام کرده، در کلندر ثبت نشده‌است تا اینترن بتواند در گروه یا پی وی منتورها هماهنگی لازم را برای زمان ارائه آنلاین خود انجام دهد و پس از قطعی شدن زمان برگزاری ارائه آنلاین به کوردینتور خود اعلام کند تا کوردینتور آن را در کلندر ثبت کند.
4. **آپدیت کردن زمان ارائه آنلاین در کلندر:** کوردینتور باید کلندر را به‌روزرسانی کرده و رویداد جدیدی برای ارائه آنلاین اینترن در کلندر ثبت کند.
5. **اطلاع‌رسانی در کانال تلگرامی فید:** کوردینتور باید پیام جدیدی در کانال تلگرامی فید مبنی بر لغو و موکول شدن ارائه آنلاین به زمان دیگر ارسال کند.

# آموزش‌دهنده‌ها

منتورها در سطوح منتوری و دستیارمنتوری و افرادی که تجربه و مهارت کافی در این زمینه دارند، می‌توانند این مستند را به کوردینتورها آموزش دهند و به شفاف‌سازی موضوع بپردازند.

# نحوه‌ آموزش

آموزش‌دهنده، ابتدا باید اطمینان حاصل کند که فرد مورد نظر این مستند را مطالعه کرده است؛ در غیر این صورت از او بخواهد که  مستند را کامل مطالعه کرده و سؤالات خود را جمع‌آوری نماید و سپس جلسه‌ای برای پاسخ به سؤالات و ابهامات او ترتیب دهد و اطمینان حاصل کند که این مستند را کامل  متوجه شده است. همچنین اگر در این مستند به ابزار یا نرم‌افزار خاصی اشاره شده است باید در جلسه، نحوه‌ی استفاده از این ابزار را آموزش دهد.

# واژه‌نامه

**تسک (Task):** کارهایی هستند که در هر استپ توسط اینترن باید انجام شوند. این کارها می‌توانند نوشتن یک قطعه کد یا انجام یک تحقیق در مورد یک موضوع خاص، برگزاری ارائه آنلاین و ... باشند.
