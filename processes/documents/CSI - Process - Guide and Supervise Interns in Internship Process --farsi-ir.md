# راهنمایی و نظارت بر فعالیت اینترن‌ها در برنامه CS Internship

## مقدمه

دربرنامه CS Internship مجموعه  مشخص‌شده‌ای برای هر اینترن تعریف شده است. نحوه انجام این فعالیت‌ها نیازمند راهنمایی و همچنین کیفیت چگونگی انجام آن‌ها نیز مستلزم نظارت است. این نظارت و راهنمایی در سطوح مختلف کارآموزمنتوری، دستیارمنتوری و منتوری اتفاق می‌افتد. در این مستند فرآیند نظارت و راهنمایی بر روند اینترن‌ها در سطح کارآموزمنتوری شرح داده شده است که شامل نظارت بر پیشبرد فرآیند مطالعاتی اینترن و در صورت لزوم ارجاع اینترن به سطوح دستیارمنتوری و یا منتوری می باشد.

در برنامه CS Internship کارآموزمنتور وظایف و نقشهای متفاوتی را برعهده می‌گیرد. به نقشی که کارآموزمنتور در قبال و تعامل با اینترن دارد، «کوردینیتور»‌ گفته می‌شود. هر کوردینیتور به صورت مستقیم با تعداد مشخصی اینترن در ارتباط است و وظیفه‌ی راهنمایی و نظارت بر عملکرد اینترن‌ها را در حوزه‌ی مربوط به سیر مطالعاتی بر عهده دارد. همچنین کوردینیتور وظیفه دارد در صورت بروز مواردی که خارج از حوزه وظایف اوست، آن‌ها را به منتور یا منتورفنی ارجاع دهد؛ لذا این نکته بسیار حائز اهمیت است که کوردینیتور به خوبی با وظایف خود آشنا باشد تا به این ترتیب علاوه بر انجام مسئولیت‌های محول‌شده به او، به درستی موارد ارجاع اینترن به سطوح دیگر را نیز تشخیص دهد.

## مخاطب

اصلی‌ترین مخاطب این مستند کارآموزمنتورها هستند. دستیارمنتورها و منتورها برای تسلّط بیشتر بر جریان این وظیفه نیز می‌توانند از این مستند استفاده کنند. همچنین این مستند برای هر یک از اعضای برنامه که نیاز دارند اطلاعاتی را درباره‌ی نحوه راهنمایی و نظارت بر فعالیت اینترن‌ها در روند کارآموزی کسب کنند نیز مفید خواهد بود.

## معرفی موضوع

در برنامه CS Internship، دوره‌هایی از قبیل دوره سی‌شارپ، دوره وب، و دوره یادگیری ماشین (و ...) تعریف شده است. هر اینترن پیش از ورود به برنامه‌ی CS Internship، دوره‌ی دلخواه خود را انتخاب کرده و فعالیت در آن را در پیش می‌گیرد. هر یک از این دوره‌ها شامل مراحلی تحت عنوان «[استپ](#استپ)» (Step) هستند و هر استپ نیز از بخش‌های جزئی‌تری تحت عناوین «[تسک](#تسک)» (Task) و «[استادی‌آیتم](#استادی_آیتم)» (Study Item) تشکیل شده است. به این ترتیب، هر اینترن برای سپری کردن یک استپ موظف است تمامی وظایف محول‌شده به او در قالب تسک و استادی‌آیتم را انجام دهد. چگونگی انجام این فرآیند حائز اهمیت است و بنابراین نیازمند نظارت. همچنین در مواردی، اینترن برای انجام تسک‌ها و استادی‌آیتم‌ها با سوالاتی مواجه خواهد شد که نیازمند راهنمایی است. به این ترتیب، به دلیل نیاز نظارت بر چگونگی پیشروی اینترن‌ها در این فرآیند و راهنمایی گرفتن از فردی مطلع به این امور، تعریف یک نقش برای راهنمایی و نظارت بر روند فعالیت اینترن‌ها ضروری و لازم دانسته شد.

در برنامه CS Internship، منتورها به سه سطح کارآموزمنتور، دستیارمنتور و منتور تقسیم می‌شوند. برای هر کدام از این سطوح، حوزه وظایف و مسئولیت‌های مشخص‌شده‌ای تعریف و طرح‌ریزی شده است. یکی از مسئولیت‌های تعریف‌شده برای کارآموزمنتور، نقش «کوردینتور» راهنمایی و نظارت بر عملکرد و روند فعالیت اینترن‌ها را دارد. همچنین، در صورت تشخیصِ کوردینیتور، وظیفه ارجاع اینترن ها به دیگر سطوح منتوری را دارد. به طور کلی این وظایف عبارت‌اند از:

- بررسی و کنترل نحوه پست‌ گذاشتن اینترن در شبکه‌های اجتماعی
- بررسی فعالیت اینترن بر اساس مواردی که در ابتدای ورود به دوره به آن‌ها متعهد شده
- هماهنگی زمان برگزاری ارائه‌ی پایان هر استپ برای ارائه آنلاین، با دیگر اعضا
- نظارت بر برگزاری ارائه آنلاین
- تحویل دادن استپ‌های اینترن

## شرح جزئیات

مهم‌ترین نکته‌ای که در ابتدای وظیفه‌ی راهنمایی و نظارت بر فعالیت اینترن‌ها در روند کارآموزی باید لحاظ شود این است که یک کوردینیتور باید بر وظایف و حوزه‌ی مسئولیت‌های خود تسلط کامل و کافی داشته باشد و با توجه به آن‌ها در شرایط مختلف قدرت تشخیص گام بعدی را داشته باشد؛ به طور مثال، یکی از وظایف کوردینیتور نظارت بر پست‌هایی‌ است که اینترن به اشتراک می‌گذارد یا نظارت بر تکالیف انجام شده توسط اینترن می باشد؛ **اما نظارت بر کیفیت یا درستی آن‌ها وظیفه‌ی او نیست**. پس بدین منظور، می‌تواند در وهله‌ی اول با تسلط داشتن به وظایفش و بعد با مطالعه‌ی مستندهای دیگر این وظیفه را به کسی که مسئولیت انجام آن را دارد، اطلاع‌رسانی و محوّل کند. به طور کلّی یکی از مهم‌ترین نکات در راهنمایی اینترن‌ها، **ارجاع درست آن‌ها به دستیارمنتورها یا منتورها** به تشخیص کارآموزمنتور مربوطه است.

حداقل ظرفیت هر کارآموزمنتور برای پذیرفتن اینترن به طور پیش‌فرض ۱۰ است. این عدد با توجه به حداقل ساعتی که کارآموزمنتورها برای انجام کارهای مربوط به منتورینگ متعهد می‌شوند (۵ ساعت)، تعیین شده است.

### آماده‌سازی مقدمات فعالیت اینترن توسط کوردینیتور

هنگامی که کوردینیتور یک اینترن جدید می‌پذیرد، از اولین کارهایی که باید انجام دهد موارد زیر است که در ادامه به شرح آن می‌پردازیم.

- **اضافه کردن اطلاعات اینترن در بخش اطلاعات مربوط به کارآموزمنتور:** کارآموزمنتور باید نام و نام خانوادگی اینترنی که به او واگذار شده را در وان‌نوت به آدرس [Mentor’s Info](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2F%29)، در ستون مربوط به دوره‌ای که اینترن در آن فعالیت می‌کند و در سطر مربوط به خودِ کارآموزمنتور، وارد کند.
- **ایجاد صفحه‌ی پروفایل برای اینترن:** برای هر اینترن در بدو ورود به هر کدام از دوره‌های موجود در برنامه، صفحه‌ای در وان‌نوت به آدرس Program Courses  <_Course Name_\>  Students ایجاد می‌شود. برای این صفحه قالبی طراحی شده که در بخش Template هر دوره قرار دارد و باید از آن استفاده کرد؛ به این صورت که یک کپی از قالبی که در صفحه‌ی Template آمده، برداشته و آن را در صفحه پروفایلی که در بخش Students به تازگی ایجاد کرده، قرار می‌دهد. سپس اطلاعات اولیه‌ی اینترن را، طبق موارد خواسته شده در تمپلت، وارد می‌کند. همچنین کوردینیتور، اطلاعاتی که اینترن حین معرفی خود در جلسه‌ی مصاحبه، از خود در اختیار قرار داده است را در بخش مربوطه در وان‌نوت می‌نویسد. مواردی مانند شهر، دانشگاه، رشته تحصیلی، کارهایی که تا به حال انجام داده و در حال حاضر مشغول به انجام است، تجاربی که کسب کرده، برنامه و هدفی که برای آینده در سر دارد. باقی بخش‌ها برای به روز رسانی فعالیت اینترن، همانطور که در مستند «به روز رسانی پروفایل اینترن‌ها» آمده، به روز رسانی می‌شود. ایجاد این صفحه به عهده‌ی کوردینیتور است. اطلاعات بیشتر درمورد دلیل وجود صفحه‌ی پروفایل و چگونگی فرآیند به روز رسانی آن را می‌توانید در مستند نام‌برده‌شده، «[به روز رسانی پروفایل اینتر‌ن‌ها](https://mehransystems.sharepoint.com/sites/CSInternship/MentorDocs/Processes/Mentoring%20Intern%20Processes/CSI%20-%20Process%20-%20Update%20Interns%20Profile%20-%20Farsi.docx)»، بخوانید.
- **اضافه کردن اینترن به گروه‌های تلگرامی مربوطه**
- **تحویل ویدیوی آشنایی با نحوه‌ی هماهنگی جلسات فنی بر روی برد:**
برای بررسی فعالیت اینترن طی روند اینترنشیپ، به طور هفتگی جلساتی با عنوان «جلسات فنی» در برنامه توسط منتورهای فنیِ هر کدام از دوره‌ها برگزار می‌شود که اینترن تحت شرایط به‌خصوصی می‌تواند از شرکت در این جلسات برخوردار شود. هماهنگی این جلسات از طریق Azure Board انجام می‌شود و مسئولیت هماهنگی این جلسات به عهده‌ی خود اینترن است. اینترن برای کار کردن با Azure Board احتیاج به دسترسی دارد. برای تهیه‌ی این دسترسی باید طی پیامی در گروه کوردینیشن، با در اختیار قرار دادن ایمیل outlook خود، از افشین علیزاده یا زهرا آهنگری درخواست دسترسی به Azure Board را ارسال کند. همچنین برای هماهنگ کردن این جلسات لازم است از چگونگی انجام این فرایند آگاهی داشته باشد. به همین منظور فیلمی تهیه شده است که این روند را به تفصیل توضیح می‌دهد. این فیلم را با عنوان «[فیلم آموزش نحوه‌ی هماهنگی جلسات فنی و جلسات کارگاه‌های منتورشیپ از طریق](https://t.me/cs_internship/661)» را در کانال CS Internship - Feed پیدا کنید و در اختیار اینترن قرار دهید. 
- **تحویل ویدیوی آنبوردینگ به اینترن و برگزاری جلسه‌ی پرسش و پاسخ پس از مشاهده ویدیو توسط اینترن:** پس از پایان موفقیت‌آمیز فرآیند بررسی تعهد و پذیرفته شدن تعهد مصاحبه‌شونده، شخص رسما به صورت اینترن در دوره منتخب خود وارد می‌شود. پیش از شروع فعالیت و تحویل گرفتن استپ صفر، اینترن برای آگاهی از چگونگی روند پیش بردن کارهای هر استپ و به صورت کلی فعالیت به عنوان اینترن در دوران کارآموزی در CS Internship، باید از طریق ویدیویی که به همین منظور تهیه شده، با عنوان «ویدیوی آنبوردینگ اینترن‌ها» در جریان این روند قرار گیرد. بنابراین کوردینیتورِ هر اینترن موظف است این ویدیو را که در کانال تلگرامی Mentor Feed، با عنوان گفته شده، «ویدیوی آنبوردینگ اینترن‌ها»، قابل دسترسی است برای او فرستاده و پس از مشاهده‌ی ویدیو توسط اینترن، جلسه‌ی پرسش و پاسخی با او برگزار کند. در این جلسه، کوردینیتور علاوه بر پاسخ به سوالات احتمالی اینترن، از او می‌خواد یک بار تمامی فرآیند گفته شده در ویدیو را تکرار کرده تا به این صورت از دریافت روند توضیح داده شده در ویدیو، توسط اینترن اطمینان حاصل شود.
- **تحویل تمپلیت گزارش جلسات منتورشیپ هفتگی:** هر اینترن در طول هر استپ، تعداد مشخصی از ویدئوهای کارگاه‌های منتورشیپ را مشاهده می‌کند. به ازای هر کدام از این ویدئوها گزارشی را باید به کوردینیتور خود ارسال کند. تمپلیت این گزارش در [این لینک](https://mehransystems.sharepoint.com/:w:/s/CSInternship/EVMhsrcBB2dIk2Wwhe7r-xABH_14_sHc03fvkwp8ScNWRA?e=mAcokZ) قرار داده شده است. در این تمپلیت، نحوه نوشتن گزارش و مواردی که باید پس از مشاهده هر ویدئو در گزارش های خود بنویسند، بیان شده است.
- **تعیین زمان ارسال گزارش:** اینترن باید فعالیت هایی که برای دوره انجام می‌دهد را به صورت گزارش هفتگی برای کوردینیتور خود ارسال کند. از این رو کوردینیتور باید با اینترن خود برای زمان ارسال گزارش به طور هفتگی به نتیجه برسند و این زمان را در میان خودشان مشخص کنند.

### وظایف کارآموزمنتور در قبال اینترن

- **دریافت گزارش از اینترن:** هر اینترن موظف است به ازای هر استادی‌آیتم و تسک مشخص‌شده در آن استپ، پستی در تلگرام، لینکدین و توییتر بگذارد. همچنین هر اینترن در زمانی که تعیین کرده است برای ارسال گزارش، باید لینک پست‌های منتشر شده خود، در آن هفته را در قالب گزارشی به کوردینیتور خود ارسال کند. اگر اینترن در شرایطی قرار بگیرد که تسک یا استادی‌آیتمی در آن استپ وجود نداشته باشد که بخواهد برایش پست بگذارد، می‌تواند گزارش خود را با اعلام اینکه درآن هفته هیچ گونه فعالیتی در قالب پست و استادی آیتم باقی نمانده (به جز ارائه آنلاین) ارسال کند.
- **بررسی و کنترل نحوه‌ پست‌گذاشتن اینترن در شبکه‌های اجتماعی:** کوردینیتور هر هفته پس از دریافت گزارش هفتگی اینترن خود، پروفایل او را به روز رسانی می‌کند و یا اگر گزارشی از او دریافت نکرد صرفا با گذاشتن یک نوت در پروفایل اینترن آن را به روز می‌کند. در برنامه، CS Internship برای فرآیند «[به ‌روز ‌رسانی پروفایل اینترن‌ها](https://mehransystems.sharepoint.com/sites/CSInternship/MentorDocs/Processes/Mentoring%20Intern%20Processes/CSI%20-%20Process%20-%20Update%20Interns%20Profile%20-%20Farsi.docx)»، مستندی تهیه شده است که برای آشنایی با این فرآیند می‌توانید به آرشیو مستندهای برنامه مراجعه کنید. نظارت بر این فرآیند به این گونه که حتما، حداقل یک پست به ازای هر استادی‌آیتم و هر تسک گذاشته شود بر عهده‌ی کوردینیتور است. در صورتی که اینترن بخواهد زمانی را صرف مفاد استپ‌های بعدی خود کند و پستی راجع به آن‌ها در فضای مجازی به انتشار دربیاورد، زمانی که برای آن پست صرف کرده است جزء ساعت کاری اینترن برای استپ فعلی خود شمرده نمی‌شود و کارآموز آن پست را نباید در گزارش هفتگی خودش ارسال کند. ولی اگر اینترن، پستی از استادی‌آیتم‌ها یا تسک های استپ مورد نظرش را قبل تر از تاریخ روز در فضای مجازی انتشار کرده باشد، این قابلیت را دارد که بتواند از آن پست در گزارشات هفتگی‌اش استفاده کند.
- **بررسی فعالیت اینترن** **بر اساس مواردی که در ابتدای ورود به دوره به آن‌ها متعهد شده:** در آغاز شروع به فعالیت در یکی از دوره‌های برنامه CS Internship، هر اینترن متنی حاوی مواردی که به رعایت و انجام آن‌ها متعهد شده است، در قالب یک پیام ارائه می‌کند. این متن که حاوی تعهد به رعایت سه بند مفهوم «[Integrity](#اینتگریتی)» (تمامیت) است در صفحه [پروفایل](#پروفایل) مربوط به هر اینترن در وان‌نوت CS Internship قابل دسترسی است. به این ترتیب و با در نظر گرفتن تعهد هر اینترن، نظارت بر هماهنگی فرآیند فعالیت اینترن با آن‌چه که متعهد شده بر عهده‌ی کوردینیتور است؛ به این گونه که در صورت وجود تناقضی میان این دو (تعهد و روند فعالیت)، کوردینیتور پس از تشخیص این مسئله این مورد را به یک منتور اطلاع داده و ادامه‌ی کار را به او واگذار ‌کند. موارد متن ارسالی توسط اینترن به قرار زیر است:
    - به هر حرفی که می‌زنیم عمل کنیم.
    - در صورتی که نمی‌توانیم به حرفی که زدیم پایبند بمانیم، به محض آگاهی پیدا کردن از این موضوع به افراد مربوطه اطلاع دهیم.
    - در صورتی که بنا به هر دلیلی به حرفی که زدیم عمل نکردیم، باید تمامی خسارت‌های ناشی از آن را جبران کنیم.
- **هماهنگی زمان برگزاری** [**ارائه آنلاین**](#توییچ) **پایان هر استپ با دیگر اعضا:** در پایان هر استپ، اینترن به منظور جمع‌بندی آن‌چه که طی استپ آموخته، ارائه‌ای به صورت آنلاین برگزار می‌کند. نحوه هماهنگی زمان برگزاری این ارائه با دیگر اعضا به منظور شرکت در این ارائه از وظایف کوردینیتور است.
- **نظارت بر برگزاری ارائه آنلاین:** نظارت بر ارائه اینترن از لحاظ کیفیت محتوا، ارتباط اینترنتی و به تبع آن کیفیت صدا و تصویر، بر عهده‌ی کوردینیتور است.
- **تحویل دادن استپ‌های اینترن:** مراحل هر دوره در برنامه‌ی CS Internship، تحت قالب گام‌هایی به نام استپ تعریف شده است. در ابتدای هر استپ، فایلی حاوی تسک‌ها و استادی‌آیتم‌های آن استپ به اینترن تحویل داده می‌شود. انجام این کار (تحویل دادن فایل استپ و توضیح برخی بخش‌های آن در صورت لزوم)، از وظایف کارآموزمنتور است. لازم است اینترن پس از دریافت محتوای استپ جدید خود، قبل از سپری شدن مهلت ۲۴ ساعته، تعهد استپ جدید خود را در بخش Reports گروه CS Internship - Coordination اعلام کرده و کوردینیتور خود را منشن کند. چنانچه اینترن در مهلت ۲۴ ساعته، تعهد استپ جدید خود را اعلام نکند، این مورد در پروفایل او ثبت خواهد شد.
- **انجام هماهنگی‌های لازم میان اینترن و دستیارمنتور در صورت نیاز فنی:** هنگامی که اینترن سوال فنی داشته باشد و یا برای بررسی تکالیف اینترن، کوردینیتور وظیفه دارد او را به یک دستیارمنتور ارجاع دهد. برای انجام این کار، کارآموزمنتور باید جلسه‌ای را بین اینترن و یکی از دستیارمنتورها هماهنگ کند که نحوه انجام این هماهنگی در مستندی تحت عنوان «[هماهنگی جلسات هفتگی اینترن‌ها](https://mehransystems.sharepoint.com/sites/CSInternship/MentorDocs/Processes/Mentoring%20Intern%20Processes/CSI%20-%20Process%20-%20Coordinate%20Interns%20Weekly%20Meetings%20-%20Farsi.docx)» در برنامه CS Internship تهیه شده است. با مراجعه به آرشیو‌های مستند برنامه CS Internship می‌توانید به این مستند دسترسی داشته باشید.
- **انجام هماهنگی‌های لازم برای شرکت در کارگاه‌های منتورشیپ:**
  یکی از کارهایی که هر اینترن در طول استپ انجام می‌دهد، این است که ویدئوهای گنجانده شده در هر استپ را مشاهده کند. اینترن، بعد از مشاهده هر ویدئو، گزارشی در مورد آن ویدئو و مشاهدات خود می‌نویسد و برای کوردینیتور خود ارسال می‌کند (در مستند [گزارش مشاهده جلسه کارگاه](https://mehransystems.sharepoint.com/:w:/s/CSInternship/EVMhsrcBB2dIk2Wwhe7r-xABH_14_sHc03fvkwp8ScNWRA?e=xVIhWA) نحوه نوشتن گزارش شرح داده‌شده است). هنگامی که کوردینیتور گزارش هرکدام از ویدئوهای کارگاه‌های منتورشیپ را از اینترن خود دریافت کرد، نیاز است که با درنظر گرفتن ساعت و روز برگزاری کارگاه‌ها و شماره ویدئوی مشاهده شده توسط اینترن، یک جلسه برای شرکت کردن اینترن در کارگاه‌های منتورشیپ انتخاب کند. درصورتی که اینترنی بخواهد به ازای هر دو گزارش ویدئوهای هر استپ در یک جلسه از کارگاه های منتورشیپ شرکت کند، می‌تواند از کوردینیتور بخواهد تا هماهنگی لازم برای این فرآیند را انجام دهد. نحوه هماهنگی کارگاه منتورشیپ برای اینترن، به صورت کامل در مستند «[استاندار هماهنگی جلسات کارگاه‌های منتورشیپ برنامه CS Internship](https://mehransystems.sharepoint.com/:b:/s/CSInternship/EeCYGhUtm6pAq8yrDAAtVeoBUruXNapEp4cf6ny7_dPwfg?e=4A64ph)» شرح داده شده است.

## آموزش‌دهنده‌ها

منتورها و دستیارمنتورها و افرادی که تجربه و مهارت کافی را در این زمینه دارند می‌توانند این مستند را به کارآموزمنتورها آموزش دهند و به شفّاف‌سازی موضوع این مستند بپردازند.

## نحوه آموزش

آموزش‌دهنده، ابتدا باید اطمینان حاصل کند فردی که قرار است آموزش ببیند این مستند را از قبل مطالعه کرده باشد. در غیر اینصورت، آموزش‌‌دهنده باید از او بخواهد که مستند را به طور کامل مطالعه کند و سؤالات خود را جمع‌آوری نماید. پس از اینکه فرد این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و از اینکه این مستند را کامل متوجه شده‌است اطمینان حاصل کند. اگر در این مستند، به ابزار یا نرم‌افزار خاصی اشاره شده است، آموزش‌دهنده می‌تواند در صورت نیاز در یک جلسه نحوه‌ استفاده از این ابزارها را نشان دهد.

## واژه‌نامه

- **پروفایل (Profile):** فایلی است که برای هر اینترن پس از ورود به برنامه CS Internship، ایجاد شده و حاوی اطلاعات او و گزارشی از فعالیت‌های او در برنامه CS Internship است که در نرم‌افزار OneNote بارگذاری می‌شود.
- **استپ (Step):** در برنامه CS Internship هر دوره شامل مراحل مختلفی است. استپ‌های یک دوره به ترتیب هستند و هر اینترن باید تمام استپ‌های یک دوره را بگذراند تا از دوره فارغ‌التحصیل شوند. هر استپ شامل چندین Study Item و Task می‌شود.
- **استادی**‌**آیتم (Study Item):** منابعی هستند که در هر استپ، اینترن باید آن‌ها را مطالعه کند. این منابع می‌توانند شامل یک فصل از کتاب یا لینک یک مقاله و یا یک ویدیوی آموزشی و ... باشند که  برای یادگیری، در یک استپ گنجانده شده است.
- **تسک (Task):** وظایفی است که باید در هر استپ توسط اینترن انجام شود. این وظایف می‌تواند تمرین تایپ ده‌انگشتی، تحقیق درباره‌ی یک مفهوم، انجام تمرین برنامه‌نویسی و ... باشد که  برای یادگیری، در یک استپ گنجانده شده است.
- **ارائه آنلاین (Live Presentation):** پلتفرمی که اینترن‌ها در پایان هر استپ، ارائه‌ای را به مدت بیست دقیقه به صورت آنلاین در آن برگزار می‌کنند. این ارائه شامل خلاصه‌ای از مواردی است که اینترن در طول یک استپ یاد گرفته است. در برنامه CS Internship به این ارائه‌های بیست دقیقه‌ای، اصطلاحا Live Presentation گفته می‌شود.
- **اینتگریتی (Integrity):** این واژه در فارسی به «تمامیّت» ترجمه شده است. در برنامه CS Internship اصل اینتگریتی، یکی از اصول مهم برنامه محسوب می‌شود که تمام افراد در این برنامه به آن پایبند هستند.
- این اصل شامل سه بند می‌باشد:
  1. هر شخص باید به هر حرفی که می‌زند، عمل کند.
  2. در صورتی که شخص متوجه شد که نمی‌تواند به حرفش عمل کند، باید به افرادی که به هر نحوی این مساله به آن‌ها ارتباط پیدا می‌کند، اطلاع بدهد.
  3. همچنین در صورتی که شخص به حرف خود عمل نکرد، باید تمام خسارت‌های ناشی از آن را جبران کند.
- **کوردینیتور:** در برنامه CS Internship، کارآموزمنتور وظایف و نقشهای متفاوتی را برعهده می‌گیرد. به نقشی که کارآموزمنتور در قبال و تعامل با اینترن دارد، «کوردینیتور»‌ گفته می‌شود.
