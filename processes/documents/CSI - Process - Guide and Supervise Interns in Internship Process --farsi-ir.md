# راهنمایی و نظارت بر فعالیت اینترن‌ها در برنامه CS Internship

## مقدمه

دربرنامه CS Internship مجموعه فعالیت‌های مشخص‌شده‌ای برای هر اینترن تعریف شده است. نحوه انجام این فعالیت‌ها نیازمند راهنمایی و همچنین کیفیت چگونگی انجام آن‌ها نیز مستلزم نظارت است. این نظارت و راهنمایی در سطوح مختلف کارآموزمنتوری، دستیارمنتوری و منتوری اتفاق می‌افتد. در این مستند فرآیند نظارت و راهنمایی بر روند اینترن‌ها در سطح کارآموزمنتوری شرح داده شده است که شامل نظارت بر پیشبرد فرآیند مطالعاتی اینترن و در صورت لزوم ارجاع اینترن به سطوح دستیارمنتوری و یا منتوری می باشد.

در برنامه CS Internship به نقشی که کارآموزمنتور در قبال و تعامل با اینترن دارد، «کوردینیتور»‌ گفته می‌شود. هر کوردینیتور به صورت مستقیم با تعداد مشخصی اینترن در ارتباط است و وظیفه‌ی راهنمایی و نظارت بر عملکرد اینترن‌ها را در حوزه‌ی مربوط به سیر مطالعاتی بر عهده دارد. همچنین کوردینیتور وظیفه دارد در صورت بروز مواردی که خارج از حوزه وظایف اوست، آن‌ها را به منتور یا منتورفنی ارجاع دهد؛ لذا این نکته بسیار حائز اهمیت است که کوردینیتور به خوبی با وظایف خود آشنا باشد تا به این ترتیب علاوه بر انجام مسئولیت‌های محول‌شده به او، به درستی موارد ارجاع اینترن به سطوح دیگر را نیز تشخیص دهد.

## مخاطب

اصلی‌ترین مخاطب این مستند کارآموزمنتورها هستند. دستیارمنتورها و منتورها برای تسلّط بیشتر بر جریان این وظیفه نیز می‌توانند از این مستند استفاده کنند. همچنین این مستند برای هر یک از اعضای برنامه که نیاز دارند اطلاعاتی را درباره‌ی نحوه راهنمایی و نظارت بر فعالیت اینترن‌ها در روند کارآموزی کسب کنند نیز مفید خواهد بود.

## معرفی موضوع

در برنامه CS Internship، دوره‌هایی مختلفی تعریف شده است. هر اینترن پیش از ورود به برنامه‌ی CS Internship، دوره‌ی دلخواه خود را انتخاب کرده و فعالیت در آن را در پیش می‌گیرد. هر یک از این دوره‌ها شامل مراحلی تحت عنوان استپ(Step) هستند و هر استپ نیز از بخش‌های جزئی‌تری تحت عناوین تسک (Task)و استادی‌آیتم (Study Item) تشکیل شده است. به این ترتیب، هر اینترن برای سپری کردن یک استپ موظف است تمامی وظایف محول‌شده به او در قالب تسک و استادی‌آیتم را انجام دهد. چگونگی انجام این فرآیند حائز اهمیت است و بنابراین نیازمند نظارت. همچنین در مواردی، اینترن برای انجام تسک‌ها و استادی‌آیتم‌ها با سوالاتی مواجه خواهد شد که نیازمند راهنمایی است. به این ترتیب، به دلیل نیاز نظارت بر چگونگی پیشروی اینترن‌ها در این فرآیند و راهنمایی گرفتن از فردی مطلع به این امور، تعریف یک نقش برای راهنمایی و نظارت بر روند فعالیت اینترن‌ها ضروری و لازم دانسته شد. به طور کلی این وظایف عبارت‌اند از:

- بررسی فعالیت اینترن بر اساس مواردی که در ابتدای ورود به دوره به آن‌ها متعهد شده
- هماهنگی زمان برگزاری ارائه‌ی پایان هر استپ برای ارائه آنلاین، با دیگر اعضا
- تحویل دادن استپ‌های اینترن

## شرح جزئیات

به طور کلی نظارت کوردینیتور برا ابنترن ها به صورت گزارشی است که کوردینیتور در جلسات عملیاتی از آن اینترن‌ها با بقیه به اشتراک میگذارند. این گزارش حاوی تمام اطالاعاتی است که در آن هفته از آن اینترن به کوردینیتور به هر شکلی منتقل شده است و در ادامه ثیت این وقایع در پروفایل اینترن می‌باشد.

### آماده‌سازی مقدمات فعالیت اینترن توسط کوردینیتور

هنگامی که کوردینیتور یک اینترن جدید می‌پذیرد، از اولین کارهایی که باید انجام دهد موارد زیر است که در ادامه به شرح آن می‌پردازیم.

- **اضافه کردن اطلاعات اینترن در بخش اطلاعات مربوط به کوردینیتور:** کارآموزمنتور باید نام و نام خانوادگی اینترنی که به او واگذار شده را در وان‌نوت به آدرس [Mentor’s Info](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2F%29)، در ستون مربوط به دوره‌ای که اینترن در آن فعالیت می‌کند و در سطر مربوط به خودِ کوردینیتور، وارد کند.
- **ایجاد صفحه‌ی پروفایل برای اینترن:** برای هر اینترن در بدو ورود به هر کدام از دوره‌های موجود در برنامه، صفحه‌ای در وان‌نوت به آدرس Program Courses  <_Course Name_\>  Students ایجاد می‌شود. برای این صفحه قالبی طراحی شده که در بخش Template هر دوره قرار دارد و باید از آن استفاده کرد؛ به این صورت که یک کپی از قالبی که در صفحه‌ی Template آمده، برداشته و آن را در صفحه پروفایلی که در بخش Students به تازگی ایجاد کرده، قرار می‌دهد. سپس اطلاعات اولیه‌ی اینترن را، طبق موارد خواسته شده در تمپلت، وارد می‌کند. همچنین کوردینیتور، اطلاعاتی که اینترن حین معرفی خود در جلسه‌ی مصاحبه، از خود در اختیار قرار داده است را در بخش مربوطه در وان‌نوت می‌نویسد. مواردی مانند شهر، دانشگاه، رشته تحصیلی، کارهایی که تا به حال انجام داده و در حال حاضر مشغول به انجام است، تجاربی که کسب کرده، برنامه و هدفی که برای آینده در سر دارد. باقی بخش‌ها برای به روز رسانی فعالیت اینترن، همانطور که در مستند «[به‌روزرسانی پروفایل اینتر‌ن‌ها](https://github.com/cs-internship/cs-internship-spec/blob/master/processes/documents/CSI%20-%20Process%20-%20Update%20Interns%20Profile%20--farsi-ir.md)» آمده، به روز رسانی می‌شود. ایجاد این صفحه به عهده‌ی کوردینیتور است. 
- **اضافه کردن اینترن به گروه‌های تلگرامی مربوطه**
لیست این دسته گروه عبارت‌اند از:گروه صف برنامه (CS Internship - Queue)، گروه مسابقه تایپ(CS Internship - Type Racing)، گروه اطلاع رسانی برنامه (CS Internship - Feed)، گروه کوردینیشن (CS Internship - Coordination)و گروه کلاب دوره خود اینترن.
- **تحویل ویدیوی آشنایی با نحوه‌ی هماهنگی جلسات فنی و کارگاه‌ها بر روی برد:**
برای بررسی فعالیت اینترن طی روند اینترنشیپ، به طور هفتگی جلساتی با عنوان «جلسات فنی» در برنامه توسط منتورهای فنیِ هر کدام از دوره‌ها برگزار می‌شود که اینترن تحت شرایط به‌خصوصی می‌تواند از شرکت در این جلسات برخوردار شود.در طول هر استپ (Step) اینترن موظف به دیدن چندی از ویدیوهای کارگاه است و پس از دیدن هر ویدیو لازم است در جلسه کارگاه آن ویدیو شرکت کند. هماهنگی این جلسات از طریق Azure Board انجام می‌شود و مسئولیت هماهنگی این جلسات به عهده‌ی خود اینترن است. اینترن برای کار کردن با Azure Board احتیاج به دسترسی دارد. برای تهیه‌ی این دسترسی باید طی پیامی در گروه کوردینیشن، با در اختیار قرار دادن ایمیل outlook خود، از کوردینیتور خود درخواست دسترسی به Azure Board را ارسال کند، سپس کوردینیتور پیام اینترن را در گروه منتورها ارسال کرده و از منتورها درخواست این دسترسی را انجام دهد و از انجام شدن آن اطمینان حاصل کند. همچنین برای هماهنگ کردن این جلسات لازم است از چگونگی انجام این فرایند آگاهی داشته باشد. به همین منظور فیلمی تهیه شده است که این روند را به تفصیل توضیح می‌دهد. این فیلم را با عنوان «[فیلم آموزش نحوه‌ی هماهنگی جلسات فنی و جلسات کارگاه‌های منتورشیپ از طریق](https://youtu.be/pRCOpFa5XlI?si=U-4TmxWN2sNG3UQZ)» را در کانال یوتویوب برنامه پیدا کنید و در اختیار اینترن قرار دهید. 
- **تحویل استپ صفر به اینترن و برگزاری جلسه پرسش و پاسخ:** پس از ورود اینترن به دوره به صورت رسمی و پیش از شروع فعالیت و تحویل گرفتن استپ صفر، اینترن برای آگاهی از چگونگی روند پیش بردن کارهای هر استپ و به صورت کلی فعالیت به عنوان اینترن در دوران کارآموزی در CS Internship، باید از طریق مستنداتی که به همین منظور تهیه شده در جریان این روند قرار گیرد. این مستندات در داکیومنت استپ صفر قرار دارد. اینترن پس از مطالعه آن مستندات در گروه کوردینیشن و تاپیک میتینگ جلسه‌ای به منظور پرسش و پاسخ در مورد سوالات یا ایهاماتی که دارد با کوردینیتور خود هماهنگ میکند و کوردینیتور در آن جلسه به سوالات اینترن پاسخ می‌دهد. درصورتی که کوردینیتور مشاهده کرد اینترن مستندات را کامل مورد برسی قرار نداده است یا تسلط کافی روی مستندات ندارد و اطلاعات اندکی از مطالب مستندها را فراگرفته است،‌ می‌تواند از اینترن بخواهد دوباره آن مستندات را با دقت مطالعه کند و جلسه‌ دیگری برای پرسش پاسخ هماهنگ کند.
- **تحویل تمپلیت گزارش جلسات منتورشیپ:** هر اینترن در طول هر استپ، تعداد مشخصی از ویدئوهای کارگاه‌های منتورشیپ را مشاهده می‌کند. برای مشاهده این ویدیوها باید به آنها دسترسی به ویدیوهای کارگاه‌های منتورشیپ داده شده باشد. برای تهیه‌ی این دسترسی باید طی پیامی در گروه کوردینیشن، با در اختیار قرار دادن gmail خود، از کوردینیتور خود درخواست دسترسی به google drive را ارسال کند، سپس کوردینیتور پیام اینترن را در گروه منتورها ارسال کرده و از منتورها درخواست این دسترسی را انجام دهد و از انجام شدن آن اطمینان حاصل کند. به ازای هر کدام از این ویدئوها گزارشی را باید به کوردینیتور خود ارسال کند. تمپلیت این گزارش در [این لینک](https://github.com/cs-internship/cs-internship-spec/blob/master/processes/documents/CSI%20-%20Template%20-%20Mentor%20Training%20Report%20-%20Farsi.docx) قرار داده شده است. در این تمپلیت، نحوه نوشتن گزارش و مواردی که باید پس از مشاهده هر ویدئو در گزارش های خود بنویسند، بیان شده است.
- **تعیین زمان ارسال گزارش:** اینترن باید فعالیت هایی که برای دوره انجام می‌دهد را به صورت گزارش هفتگی برای کوردینیتور خود ارسال کند. از این رو کوردینیتور باید با اینترن خود برای زمان ارسال گزارش به طور هفتگی به نتیجه برسند و این زمان را در میان خودشان مشخص کنند.

## آموزش‌دهنده‌ها

منتورها و دستیارمنتورها و افرادی که تجربه و مهارت کافی را در این زمینه دارند می‌توانند این مستند را به کارآموزمنتورها آموزش دهند و به شفّاف‌سازی موضوع این مستند بپردازند.

## نحوه آموزش

آموزش‌دهنده، ابتدا باید اطمینان حاصل کند فردی که قرار است آموزش ببیند این مستند را از قبل مطالعه کرده باشد. در غیر اینصورت، آموزش‌‌دهنده باید از او بخواهد که مستند را به طور کامل مطالعه کند و سؤالات خود را جمع‌آوری نماید. پس از اینکه فرد این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و از اینکه این مستند را کامل متوجه شده‌است اطمینان حاصل کند. اگر در این مستند، به ابزار یا نرم‌افزار خاصی اشاره شده است، آموزش‌دهنده می‌تواند در صورت نیاز در یک جلسه نحوه‌ استفاده از این ابزارها را نشان دهد.

## واژه‌نامه

- **پروفایل (Profile):** فایلی است که برای هر اینترن پس از ورود به برنامه CS Internship، ایجاد شده و حاوی اطلاعات او و گزارشی از فعالیت‌های او در برنامه CS Internship است که در نرم‌افزار OneNote بارگذاری می‌شود.
- **استپ (Step):** در برنامه CS Internship هر دوره شامل مراحل مختلفی است. استپ‌های یک دوره به ترتیب هستند و هر اینترن باید تمام استپ‌های یک دوره را بگذراند و این استپ‌ها چندین Study Item و Task می‌شود.
- **استادی**‌**آیتم (Study Item):** منابعی هستند که در استپ‌ها، اینترن باید آن‌ها را مطالعه کند. این منابع می‌توانند شامل یک فصل از کتاب یا لینک یک مقاله و یا یک ویدیوی آموزشی و ... باشند که  برای یادگیری، در یک استپ گنجانده شده است.
- **تسک (Task):** وظایفی است که باید در استپ‌ها توسط اینترن انجام شود. این وظایف می‌تواند تمرین تایپ ده‌انگشتی، تحقیق درباره‌ی یک مفهوم، انجام تمرین برنامه‌نویسی و ... باشد که  برای یادگیری، در یک استپ گنجانده شده است.
- **ارائه آنلاین (Live Presentation):** پلتفرمی که اینترن‌ها در پایان هر استپ، ارائه‌ای را به مدت بیست دقیقه به صورت آنلاین در آن برگزار می‌کنند. این ارائه شامل خلاصه‌ای از مواردی است که اینترن در طول یک استپ یاد گرفته است. در برنامه CS Internship به این ارائه‌های بیست دقیقه‌ای، اصطلاحا Live Presentation گفته می‌شود.
- **کوردینیتور:** در برنامه CS Internship، افراد وظایف و نقشهای متفاوتی را برعهده می‌گیرد. به نقشی که فرد در قبال و تعامل با اینترن دارد، «کوردینیتور»‌ گفته می‌شود.
