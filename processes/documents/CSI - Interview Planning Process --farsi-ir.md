مستند فرآیند برنامه‌ریزی جلسه مصاحبه ورود به برنامه CS Internship


# مقدمه
در برنامه CS Internship براساس ظرفیت موجود امکان برگزاری یک یا چند مصاحبه در هر هفته وجود دارد. مصاحبه‌ها بصورت هفتگی برنامه‌ریزی می‌شود و هر هفته یک نفر مسئول برنامه‌ریزی مصاحبه و به نتیجه رساندن آن خواهد بود.

# مخاطب
مخاطب این مستند منتورها در سطح منتوری و کاندیدمنتوری هستند که میخواهند مسئولیت برنامه‌ریزی مصاحبه را برعهده بگیرند. 

# معرفی موضوع

در هر مصاحبه افرادی با نقش‌های مختلف در جلسه حاضرند. به این صورت که در هر مصاحبه، دو نفر مصاحبه کننده و دو داوطلب ورود به برنامه و دو کوردینتور مربوط به هر داوطلب و یک مشاهده‌گر شرکت می‌کنند. هر مصاحبه در یک روز و ساعت مشخص برگزار می‌شود که مسئولیت ایجاد آمادگی و هماهنگی این افراد و نهایتا برگزاری مصاحبه به عهده برنامه‌ریز مصاحبه است. بنابراین برنامه‌ریز مصاحبه با توجه به ظرفیت‌های موجود از صف‌های دوره‌های موجود دو داوطلب را انتخاب می‌کند. همچنین با توجه به ظرفیت تیم منتوری نقش‌های حاضر در مصاحبه‌کننده‌ را مشخص می‌کند. برنامه‌ریز مصاحبه به منظور اطلاع‌رسانی به داوطلب‌های انتخاب شده و ایجاد آمادگی لازم در آن‌ها برای جلسه مصاحبه، فردی را مسئول آنبورد‌ کردن داوطلب‌ها می‌کند. در این مستند فرایندی کاری که برنا‌مه‌ریز مصاحبه باید انجام دهد را تشریح می‌کنیم.

# شرح جزئیات

## فرآیند کلی مصاحبه در برنامه CS Internship
برنامه‌ریز مصاحبه برای برنامه‌ریزی مصاحبه باید ذیل فیچری مربوط به مصاحبه ورود، از بک‌لاگ تمپلیت مربوط به مصاحبه یک کپی ایجاد کند. نام این فیچر و بک‌لاگ مطابق زیر است.

Feature: Entrance Interviews
Backlog: [TEMPLATE] Interview [DateTime]: [First Interviewee Name] and [Second Interviewee Name] 

 در این بک‌لاگ به ازای تک تک نقشهای لازم برای مصاحبه و نفر آنبوردکننده و نفر برنامه‌ریز مصاحبه تسک وجود دارد. برنامه‌ریز مصاحبه می‌بایست براساس ظرفیت‌های موجود این تسک‌ها را به افراد مختلف محول کند. در ادامه تسکهای موجود که باید به افراد اساین شود، تشریح و نحوه تصمیم‌گیری و انتخاب آنها گفته خواهد شد.

### مصاحبه‌کننده اول (First Interviewer)
جلسه مصاحبه با مشارکت مصاحبه‌کننده اول و دوم پیش‌ می‌رود. مصاحبه‌کننده اول مسئولیت درست پیش بردن جلسه مصاحبه را دارد. با توجه به اینکه این جلسه با مشارکت مصاحبه‌کننده دوم پیش می‌رود،‌ لازم هست بین این دو نفر هماهنگی وجود داشته باشد. مسئولیت اطمینان از وجود هماهنگی بین این دو نفر نیز به عهده مصاحبه‌کننده اول است. طرح اولیه‌ای از این نمونه هماهنگی در فایل Word پیوست شده در بک‌لاگ مصاحبه وجود دارد که می‌تواند مورد استفاده قرار گیرد. 
برنامه‌ریز مصاحبه میبایست از سطح منتور براساس ظرفیت روی بورد یک نفر را انتخاب کند.

### مصاحبه‌کننده دوم (Second Interviewer)
مصاحبه کننده دوم به عنوان نفر کمک کننده در مصاحبه است. فرد مسئول این نقش وظایف زیر را به عهده دارد:
  - وظیفه ایجاد جلسه مصاحبه
  - مشارکت در جلسه مصاحبه
  - برگزاری جلسه دیبریف مصاحبه و مدیریت آن
 برنامه‌ریز مصاحبه میبایست مصاحبه‌کننده دوم را از افرادی که دارای سطح کاندید‌منتور(منتور یا کاندیدمنتور) هستند، براساس ظرفیت موجود در آن اسپرینت انتخاب کند.

### دو داوطلب حضور در برنامه (Interviewees)
برنامه‌ریز مصاحبه برای مشخص کردن دو داوطلب ورود به برنامه بر اساس دو مورد باید تصمیم‌گیری کند:
  - تعداد ظرفیت موجود برای مصاحبه هر دوره
  - ترتیب افراد حاضر در صف‌های دوره‌های مختلف
تعداد ظرفیت موجود مصاحبه برای هر دوره (تعداد مصاحبه‌هایی که برای هر دوره مثلا سی‌شارپ میتوان انجام داد) را کوتا (Quota) می‌نامیم. کوتا برای هر دوره در صفحه [آمار اینترن‌ها و منتورهای فنی](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2FInterns%20%26%20Technical%20Mentors%20per%20Course%7C2CA154B3-C056-476D-8345-2420F1879AC0%2F%29) مشخص شده است. برنامه‌ریز مصاحبه براساس کوتا مشخص شده می‌تواند تصمیم بگیرد که برای کدام دوره یا دوره‌ها میتواند مصاحبه انجام دهد. سپس از گروه تگرامی CS Internship - Queue،‌ که صف‌های داوطلبین ورود به هر دوره در آن مشخص شده است،‌ دو نفر اول را برای مصاحبه انتخاب می‌کند.

### دو کوردینتور (Coordinators)
برنامه‌ریز مصاحبه دو کوردینتور حاضر در جلسه مصاحبه را از کسانی دارای سطح کارآموزمنتوری هستند، بر اساس دو مورد زیر انتخاب می‌کند:
  - بررسی ظرفیت گرفتن اینترن از صفحه [اطلاعات منتورها](https://onedrive.live.com/view.aspx?resid=A9B215A332F3E600%21392628&id=documents&wd=target%28Mentors%27%20Info.one%7C0D288A60-6B0B-4B53-9631-BAA46BD790A9%2FMentors%27%20Info%7C8FAEF09B-ED63-46F7-AF4E-26E8FA94988B%2F%29) برای کوردینتور
  - بررسی ظرفیت زمانی کوردینتور روی بورد اسپرینت عملیاتی مربوط به مصاحبه


### مشاهده‌گر (Observer)
مشاهده‌گر روال کلی انجام مصاحبه را مشاهده می‌کند. این نقش صرفا می‌تواند به شخصی از سطح منتوری واگذار شود. برنامه‌ریز مصاحبه براساس ظرفیت روی بورد عملیاتی آن اسپرینت می‌تواند برای مصاحبه مشاهده‌گر تعیین کند. قابل ذکر است که در صورت نبود ظرفیت، یک مصاحبه می‌تواند بدون مشاهده‌گر برگزار شود.

### آنبوردکننده (Onboarder)
این فرد نقش آنبوردکننده مصاحبه را دارد که در مستندی مجزا به شرح وظایف آن پرداخته شده است.

پس از آنکه برنامه‌ریز مصاحبه برای تک تک کارها (تسک‌ها) نفر انجام دهنده را مشخص کرد، می‌بایست به این افراد اطلاع دهد. همچنین باید زمان مصاحبه را برای کسانی که در خود مصاحبه شرکت دارند، در کلندر ست کند. در ادامه برنامه‌ریز مصاحبه میبایست اطلاعات مصاحبه را در صفحه [برنامه مصاحبه](https://onedrive.live.com/view.aspx?resid=A9B215A332F3E600%21392628&id=documents&wd=target%28Entrance%20Interview.one%7C12807F5D-673D-4191-9C59-CA4C7D96DD21%2FInterview%20Plan%7C4FA7E932-3221-47D8-B62B-26CC1DFE6127%2F%29) در وان نوت اضافه کند. در صورت نیاز هر تغییری در برنامه مصاحبه صورت گرفت باید در این صفحه نیز اطلاعات آپدیت شود.

برای برگزاری هر جلسه مصاحبه در برنامه CS Internship، کارهای متفاوت و مشخصی تعریف شده است. هر کدام از این کارها توسط مسئول «برنامه‌ریزی‌کننده مصاحبه» به افرادی که واجد شرایط هستند تا آن نقش ها را بپذیرند سپرده می‌شود. مسئول «برنامه‌ریزی‌کننده مصاحبه» در [جدول زمانبندی برنامه مصاحبه‌ها](https://onedrive.live.com/redir?resid=A9B215A332F3E600%21392628&page=Edit&wd=target%28Entrance%20Interview.one%7C12807f5d-673d-4191-9c59-ca4c7d96dd21%2FInterview%20Plan%7C4fa7e932-3221-47d8-b62b-26cc1dfe6127%2F%29)، نام افرادی را که در فرآیند انجام مصاحبه، نقشی برعهده دارند در ستون مربوط به آن نقش می‌نویسد. نحوه توزیع این نقش‌ها در مستند «فرآیند برنامه‌ریزی برای جلسه مصاحبه در برنامه CS Internship» به صورت کامل شرح داده می‌شود. بنا بر این در مستند حاضر هیچ گونه اشاره‌ای به این فرآیند نخواهد شد.

مسئول «هماهنگ‌کننده جلسه مصاحبه»، تاریخ مصاحبه‌ای را که در آن به عنوان هماهنگ کننده انتخاب شده است را از مسئول «برنامه‌ریزی‌کننده مصاحبه‌ها» دریافت می‌کند. پس از آن، مسئول «هماهنگ‌کننده» با در دست داشتن تاریخ مصاحبه، می‌تواند به [جدول زمانبندی برنامه مصاحبه‌ها](https://onedrive.live.com/redir?resid=A9B215A332F3E600%21392628&page=Edit&wd=target%28Entrance%20Interview.one%7C12807f5d-673d-4191-9c59-ca4c7d96dd21%2FInterview%20Plan%7C4fa7e932-3221-47d8-b62b-26cc1dfe6127%2F%29) مراجعه کند و با استفاده از تاریخ مصاحبه، نام تمام افرادی را که در آن مصاحبه شرکت خواهند را بدست آورد.

## نقش های لازم برای فرآیند هماهنگی مصاحبه

در هر جلسه مصاحبه، معمولا به ازای هر اینترن یک کارآموز منتور حضور خواهد داشت. همچنین هر جلسه مصاحبه شامل یک یا دو نفر مصاحبه کننده و یک مشاهده‌گر نیز هست. این افراد برای پیش برد کارهای مربوط به فرآیند هماهنگی مصاحبه کارهای مختلفی را انجام خواهند داد. برای مثال

- هر اینترن جدید برای آماده شدن برای حضور پیدا کردن در جلسه مصاحبه توسط کارآموز منتور مستقیم خود آنبورد می‌شود تا اطلاعات لازم را در اختیار او قرار دهد.
- مصاحبه کنندگان، برای حضور در جلسه مصاحبه، یک مصاحبه تمرینی را با یکدیگر برگزار می کنند. هدف از این کار این است که در صورت ایجاد تغییر در روند مصاحبه و یا ترتیب اثر دادن بازخورد مصاحبه های قبلی با هم هماهنگ باشند.
- هماهنگی با مشاهده‌گر جلسه مصاحبه که قرار است جلسه مصاحبه را مشاهده کند و در صورت نیاز برای رفع ابهام یا پاسخ برخی از سوالات که نیاز به شفاف سازی بیشتری دارند وارد عمل شود.
- مصاحبه کنندگان متناسب با نقش های مختلفی که بر عهده میگیرند مسئولیت برگزاری و مدیریت جلسه مصاحبه و جلسه debrief مصاحبه را بر عهده خواهند داشت.
- پس از انجام شدن مصاحبه لازم است یکسری از مستندات موجود در وان نوت برنامه به روز رسانی شود. همچنین نیاز است صف افراد داوطلب ورود به دوره نیز به روز شود.
- بعد از جلسه مصاحبه، هر اینترن فرصتی مشخص برای ارسال تعهد خود مبنی بر حضور خود در دوره دارد. بنا بر این نیاز است تا تعهد اینترن ها توسط تیم منتورها بررسی شود، باز خوردهای لازم به اینترن‌ها داده شود و قبول یا رد شدن تعهد آن‌ها نیز اعلام شود.

### هماهنگ‌کننده (Coordinator)

مسئول هماهنگ‌کننده، مسئولیت نظارت بر اجرای تمام کارهای مربوط به فرآیند هماهنگی جلسه مصاحبه را دارد. این فرد باید دقیقا از دو هفته قبل از مصاحبه بک لاگ مربوط به فرآیند مصاحبه را در اسپرینت مربوط به مصاحبه ایجاد کند و به ازای هر کدام از افراد شرکت‌کننده در جلسه مصاحبه کارت وظایف آن‌ها را مشخص کند.

### مصاحبه‌کننده (Interviewer)

در هر مصاحبه، بسته به تعداد اینترن های شرکت کننده در آن مصاحبه، یک یا دو نفر به عنوان مصاحبه کننده حضور خواهند داشت. مصاحبه کننده مسئول اجرایی جلسه مصاحبه است. ارسال و انتقال اطلاعات در حین جلسه مصاحبه بین مصاحبه کننده و اینترن انجام خواهد شد. افرادی که به عنوان مصاحبه کننده انتخاب شده‌اند از رده منتور و دستیار منتور هستند.

### مشاهده‌گر (Observer)

مشاهده گر به روال کلی انجام مصاحبه نظارت می‌کند (جلسه مصاحبه را مشاهده می‌کند). این نقش صرفا می‌تواند به شخصی از رده منتورها واگذار شود. در هر جلسه مصاحبه حتما یک نفر به عنوان مشاهده‌گر آن جلسه از مصاحبه حضور خواهد داشت.

### تسهیل‌گر (Facilitator)

تسهیل‌گر مصاحبه به شخصی گفته می‌شود که مسئولیت اجرای جلسه Debrief مصاحبه را بر عهده دارد. در جلسه debrief از مصاحبه‌کنندگان، کارآموز منتورها و مشاهده‌گر جلسه مصاحبه دعوت به عمل می‌آید. وظیفه تسهیل‌گر در این جلسه این است که طبق دستور العمل وظایف خود، از افراد حاضر در جلسه بخواهد که در باره احساسات و مشاهدات خود صحبت کنند. این نقش به فردی از رده دستیار منتوری و منتوری واگذار می‌شود.

### برگزار کننده (Runner)

به ازای هر مصاحبه یک نفر مسئول شروع و پایان دادن به ضبط جلسه مصاحبه است. این شخص از رده دستیار منتور و منتور انتخاب می‌شود.

### کارآموز منتور (Mentoring Intern)

کار آموز منتور کسی است که از وظیفه هماهنگی مصاحبه شونده را بر عهده دارد. مسئول هماهنگ کننده مصاحبه به ازای هر کدام از کارآموز منتورها سه کارت را برای این نقش بر روی برد اسپرینت عملیاتی ثبت می‌کند: کارت مربوط به شرکت کردن در جلسه مصاحبه، کارت مربوط به آنبورد کردن مصاحبه شونده و کارت مربوط به بررسی تعهد مصاحبه شونده.

### منتور(Mentor)

گاهی ممکن است پس از بررسی تعهد ارسال شده از سمت اینترن ها، نظرات مخالف و موافقی برای پذیرش آن تعهد وجود داشته باشد. بنا بر این برای شروع به کار اینترن در برنامه CS Internship مانع عدم پذیرش تعهد ایجاد خواهد شد. در این شرایط یک منتور وظیفه دارد رد شدن تعهد و نظرات و بازخوردهایی را که منتورهای دیگر به تعهد آن اینترن ارائه دادند را به او منتقل کند.

## نحوه ایجاد بک لاگ مصاحبه

لازم است مسئول «هماهنگ‌کننده مصاحبه»، دقیقا دو هفته قبل از تاریخ هر مصاحبه در اسپرینت عملیاتی مربوطه، بک لاگی برای آن مصاحبه ایجاد کند. اسپرینت این بک‌لاگ باید اسپرینتی باشد که قرار است مصاحبه در آن اسپرینت انجام شود. برای مثال اگر قرار است یک مصاحبه داشته باشیم که قرار است در اسپرینت ۱۴۰ انجام شود، بک‌لاگ آن در زمان اسپرینت ۱۳۸ (دو هفته قبل) ایجاد می‌شود، ولی اسپرینتی که برای بک‌لاگ انتخاب می‌شود ۱۴۰ است. تمپلیت بک لاگ فرآیند هماهنگی مصاحبه در فضای Microsoft Azure DevOps ایجاد شده است.

برای مشاهده بک لاگ مربوط به مصاحبه لازم است در پروژه CS Internship Program Team، آیتم های داخل صفحه را بر اساس Epic دسته‌بندی کرد. در Epic مربوط به فرآیندهای عملیاتی که با نام CS Internship Operations مشخص شده‌اند، یک مجموعه از Feature ها قرار دارند. بک لاگ مربوط به فرآیند هماهنگی مصاحبه زیر مجموعه Entrance Interviews است. در این زیر مجموعه علاوه بر تمپلیت بک لاگ مربوط به مصاحبه، بک لاگ مصاحبه‌هایی که انجام شده‌اند و یا مصاحبه‌هایی که برنامه‌ریزی شده‌اند و در حال اجرا هستند نیز قابل مشاهده است.
![image](https://github.com/Hr-Panahi/cs-internship-spec/assets/110527736/f032dee3-4a28-4787-b622-662e5fd0f212)

در حال حاضر مشاهده بک لاگ مربوط به فرآیند هماهنگی مصاحبه از طریق شرح داده شده تنها توسط عده محدودی قابل درسترسی است. بنا بر این لازم است که مسئول هماهنگ کننده مصاحبه از فردی که دسترسی های این قسمت از سیستم را برای افراد مختلف تعریف می‌کند بخواهد تا امکان مشاهده دسته‌بندی‌های Epic، Feature و Backlog، را به او بدهد.
![image](https://github.com/Hr-Panahi/cs-internship-spec/assets/110527736/32a7450a-559e-4e8a-b3ea-69c0eaa27d92)

همانطور که در شکل بالا مشخص است در این بک لاگ به ازای تمام کارهای مربوط به فرآیند هماهنگی مصاحبه یک کارت ثبت شده است.

برای ایجاد یک کپی از این بک لاگ لازم است روی خود بک لاگ کلیک کنید تا صفحه زیر را مشاهده کنید. در قسمت بالا سمت راست یک سه نقطه مشاهده می‌کنیدکه اگر موس را بر روی آن قرار دهید نام Actions را مشاهده خواهید کرد.
![image](https://github.com/Hr-Panahi/cs-internship-spec/assets/110527736/e24158b7-23f9-4774-8a11-faa49d4c5d31)

بر روی این سه نقطه کلیک کنید، گزینه Create a copy of work item را مشاهده می‌کنید. با انتخاب این گزینه یک صفحه دیگر به شکل زیر باز میشود. تیک هر سه گزینه پایین صفحه را انتخاب می کنیم و گزینه ok را انتخاب می‌کنیم. با این روش یک نسخه از بک لاگ مصاحبه را تهیه کردیم.
![image](https://github.com/Hr-Panahi/cs-internship-spec/assets/110527736/d50ef480-ea6a-4074-bf57-dce2cdeb888d)

برای اینکه بک لاگ مصاحبه در اسپرینت مورد نظر قابل رویت باشد، باید مسیر آن و تمام کارت های زیر مجموعه این بک لاگ را به اسپرینت مورد نظر انتقال داد. ویرایش کردن بک لاگ و آماده کردن آن برای مصاحبه جدید باید «عنوان بک لاگ»، «تاریخ ایجاد بک لاگ» و «نام ایجاد کننده بک لاگ» را مشخص شود. همچنین در همین بک لاگ، کارت‌هایی به ازای مجموعه وظایفی که برای هرکدام از نقش ها در طول فرآیند هماهنگی مصاحبه تعریف شده اند، را نیز باید برای مصاحبه فعلی آماده کنیم. هنگام ایجاد این کارت وظایف ایجاد شده نیاز است «عنوان وظیفه»، «نام فرد انجام دهنده آن وظیفه»و همچنین «زمان مورد نیاز برای انجام آن وظیفه» ویرایش شود. با باز کردن هر کدام از این کارت ها میتوان شرح کامل وظایف هر نقش را در قسمت «توضیحات» به صورت کامل مشاهده کرد.

پس از اینکه در یک هفته اول این فرآیند، افراد مصاحبه شونده به صورت قطعی مشخص شدند، هماهنگ‌کننده مصاحبه زمان مصاحبه را در کلندر برنامه CS Internship ثبت می‌کند و افراد شرکت کننده در مصاحبه را دعوت می‌کند. افراد شرکت کننده در مصاحبه با دریافت ایمیل زمان مصاحبه و پذیرش این زمان، شرکت کردن خود در مصاحبه را اعلام می‌کنند. هر کدام از افرادی که این نقش ها را می پذیرند طبق برنامه زمانی توضیح داده شده در این سند، وظایف مربوط به نقش های خود را از روی قسمت «توضیحات» مربوط به کارت وظیفه خود بر روی برد عملیاتی مطالعه و بررسی خواهند کرد. مسئول هماهنگی فرایند مصاحبه، از تمام افراد میخواهد که بعد از مطالعه شرح وظایف خود هر گونه سوال و ابهام خود را با او در میان بگذارند. بنا بر این لازم است فردی که وظیفه ای را بر عهده دارد، وظایف مربوط به نقش خود را که در قسمت توضیحات آن را با دقت بخواند.

# آموزش‌دهنده‌ها

این مستند می‌تواند توسط تمام افرادی که فرآیند هماهنگی مصاحبه را به شیوه‌‌ی نوشته شده در این مستند برگزار کرده‌اند، به افرادی که بایستی این مستند را مطالعه کنند آموزش داده شود.

# نحوه آموزش

لازم است فردی که این مستند را به منظور اجرای فرآیند هماهنگی مصاحبه در برنامه CS Internship مطالعه می‌کند، محتویات این مستند را حتما و حداقل یک بار با یکی از افرادی که قبلا این کار را انجام داده است، مرور کند.

# واژه‌نامه

هماهنگ‌کننده: کسی که مسئولیت هماهنگی جلسه مصاحبه را بر عهده دارد.


