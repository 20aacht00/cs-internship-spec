# فرایند ورود اینترن‌ها به دوره کارآموزی عملی


## مقدمه

برنامه CS Internship شامل دو بخش مطالعاتی و کارآموزی عملی است. این مستند نحوه ورود اینترن‌ها به دوره کارآموزی عملی را تشریح می‌کند.

اینترن‌ها و شرکت‌های واجد شرایط در کانال تلگرامی CS Job Network می‌توانند باهم ارتباط برقرار کنند. در این کانال لیست اینترن‌های واجد شرایط به همراه وان نوت آنها وجود دارد. نمایندگان شرکت‌ها می‌توانند لیست متقاضیان به همراه پروفایل آن ها و لینک شبکه های اجتماعی آن ها را ببیند. همچنین متقاضیان ورود به دوره کارآموزی عملی، نیز با مراجعه به در قسمت [Companies](https://github.com/cs-internship/cs-internship-spec/blob/master/companies/companies.md) در گیت هاب برنامه، لیست شرکت‌ها و پروژه‌هایی که می‌توانند کارآموزی خود را در این شرکت‌ها شروع کنند و یا در آن‌ها مشغول به کار شوند، را ببینند.

در این مستند به شرح چگونگی اضافه کردن متقاضی به این کانال و نحوه برقراری ارتباط بین متقاضی کارآموزی عملی و شرکت‌ها پرداخته می‌شود.

## مخاطب

مخاطبان اصلی این مستند منتورها و کارآموزمنتورهایی هستند که اینترن آنها متقاضی شروع دوره کارآموز عملی است. همچنین مطالعه این مستند، می‌تواند برای کارآموزمنتورهایی که هنوز اینترنی ندارند، مفید باشد.

## معرفی موضوع

در طراحی اولیه برنامه CS Internship، شروع کارآموزی عملی، بعد از اتمام دوره مطالعاتی بود. با گذر زمان و به علت افزایش اینترن‌ها و شرکت‌هایی که علاقه مند به همکاری با برنامه CS Internship بودند، این نیاز دیده شد که فرآیندی برای نحوه ورود به کارآموزی عملی درنظر گرفته شود. همچنین مشاهده شد برخی از اینترن‌ها توانایی و پتانسیل این را دارند که دوره کارآموزی عملی را زودتر شروع کنند. به همین دلیل فرآیند جدیدی درنظر گرفته شد.

در فرآیند جدید دو دسته از اینترن‌های برنامه CS Internship می‌توانند کارآموزی عملی خود را شروع کنند. دسته اول اینترن‌هایی که دوره مطالعاتی خود را تمام کرده‌اند. دسته دوم اینترن‌هایی که دوره مطالعاتی خود را تمام نکرده‌اند، اما این توانایی و پتانسیل را دارند که دوره عملی و دوره مطالعاتی را همزمان ادامه دهند.

## شرح جزئیات

در برنامه CS Internship، یک کانال تلگرامی مخصوص به نام CS Job Network ایجاد شده است. این کانال به عنوان پل ارتباطی بین نمایندگان شرکت‌ها برای جذب کارآموز و اینترن هایی که متقاضی شروع دوره کارآموزی عملی هستند، عمل می‌کند.

شرکت‌هایی که در این کانال نماینده دارند، شرکت‌هایی هستند که از نظر کیفیت و ساختارمندی مورد تایید برنامهCS Internship هستند. لینک شرکت‌ها و پروژه‌هایی که با برنامه CS Internship همکاری مستقیم دارند در قسمت [Companies](https://github.com/cs-internship/cs-internship-spec/blob/master/companies/companies.md) در گیت هاب برنامه وجود دارد. اینترن‌ها می‌توانند کارآموزی خود را برحسب زمینه کاری خود،‌ در یکی از این شرکت‌ها شروع کنند.

این شرکت‌ها اجازه دسترسی به پروفایل وان نوت متقاضیان شروع دروه کارآموزی عملی را دارند و می‌توانند با بررسی پروفایل وان نوت متقاضیان، پروفایل لینکدین و توییتر آن‌ها، پیشنهاد کارآموزی به متقاضیان بدهند.

متقاضیان شروع دوره عملی اینترن‌هایی از برنامه CS Internship هستند که آمادگی شروع دوره عملی را دارند، با اعلام آمادگی در این کانال عضو خواهند شد. بعد از عضویت متقاضی، منتوری که وظیفه اضافه کردن او به این کانال را داشت، پیامی برای معرفی متقاضی در این کانال ارسال می‌کند.

#### انواع اینترن‌های واجد شرایط برای ورود به دوره کارآموزی عملی

**اینترن‌هایی که دوره مطالعاتی را به پایان رسانده‌اند:**

کوردینیتور اینترنی که دوره مطالعاتی را به اتمام رسانده است، به مدیر جلسه عملیاتی پیش رو اطلاع می‌دهد تا فرآیند ورود اینترن به دوره کارآموزی عملی شروع شود.

**اینترن‌هایی که دوره مطالعاتی را تمام نکرده‌اند:**

اینترن‌هایی که دوره مطالعاتی را تمام نکرده‌اند، اما در خودشان این توانایی و پتانسیل را می‌بینند که می‌توانند دوره عملی را موازی با دوره مطالعاتی پیش ببرند، می‌توانند با گرفتن تایید از ۳ منتور و ۲ دستیارمنتور، به کوردینیتور خود اعلام کنند که می‌خواهند دوره کارآموزی عملی را به صورت موازی با دوره مطالعاتی شروع کنند. در این صورت نیز کوردینیتور به مدیر جلسه عملیاتی پیش رو اطلاع می‌دهد تا فرآیند ورود اینترن به دوره کارآموزی عملی شروع شود.

**نکته:** کوردینیتورها و منتورها توجه داشته باشند که به این دسته از اینترن‌ها اطلاع دهند که **باید** میزان ساعات مجزایی را برای دوره کارآموزی عملی اختصاص دهند.

بلافاصله بعد از اطلاع کوردینیتور، مدیر جلسه عملیاتی مطابق شکل۱، به قسمت [فیچر های برد عملیاتی](https://dev.azure.com/cs-internship/CS%20Internship%20Program/_backlogs/backlog/Operations%20Team/Features/?showParents=true) Azure میرود. ابتدا به قسمت Backlogs که با فلش۱ مشخص شده است می‌رود و سپس به قسمت، Feature که با فلش۲ مشخص شده رفته و ویژگی Joining to Cs Job Network را انتخاب می‌کند. سپس تمپلیت \[Template\] Add Intern to CS Job Network: \[Intern full name\] را باز می‌کند و از تمپلیت کپی می‌گیرد.

![image](https://github.com/raminmjj/cs-internship-spec/assets/991847/867974d4-0803-4f0d-be39-a129a3515dc0)

(شکل۱)

مدیر جلسه عملیاتی بعد از کپی گرفتن بک‌لاگ، آن را به کوردینیتور آن اینترن و تسک را به یکی از منتورها اساین می‌کند و تنظیمات بک‌لاگ و تسک را مطابق با اطلاعات اینترن و جلسه عملیاتی پیش رو تغییر داده و ذخیره می‌کند. بعد از مراحل بالا منتور، اینترن مربوطه را به کانال CS Job Network اضافه می‌کند و پیامی با فرمت مشخص شده در پیام پین شده کانال برای اینترن پست می‌کند.

## آموزش‌دهنده‌ها

این مستند توسط کوردینیتورها و منتورها می‌تواند آموزش داده شود.

## نحوه آموزش

آموزش‌نده این مستند، بایستی ابتدا اطمینان حاصل کند که کوردینیتوری که باید فرآیند ورود اینترن به کانالCS Job Network را انجام ‌دهد این مستند را با دقت مطالعه کرده است. آموزش دهنده می تواند با پرسیدن سوال‌هایی از نحوة انجام شدن این فرآیند و توضیح خواستن از کوردینیتور، از کیفیت مطالعه این مستند مطمئن شود.

## واژه‌نامه

کانالCS Job Network کانال تلگرامی که در آن متقاضیان ورود به دوره کارآموزی عملی و نمایندگان شرکت‌های مورد تایید برنامهCS Internship به آن اضافه می‌شوند و فضای ارتباطی بین این افراد هست.

متقاضیان شروع دوره کارآموزی عملی: اینترن‌هایی از برنامهCS Internship که دوره مطالعاتی خود را تمام کرده‌اند و اینترن‌هایی که توانایی و پتانسیل این را دارند که دوره عملی و دوره مطالعاتی را موازی انجام دهند.

کوردینیتور: عنوان نقشی است که یک کارآموزمنتور در قبال اینترن خود برعهده دارد و شامل وظایفی از نوع انجام هماهنگی، به عنوان مثال برای شرکت اینترن در جلسات فنی، است.

