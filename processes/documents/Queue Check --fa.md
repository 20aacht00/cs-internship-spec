# استاندارد مسئولیت صف

## مقدمه

در برنامه CS Internship کسانی که مایل هستند در یکی از دوره های برنامه شرکت کننده، در اصطلاح «متقاضی» ورود به برنامه گفته می‌شود. متقاضیان ورود به دوره، تا زمانی که بتوانند در دوره‌ی مد نظرشان پذیرش شوند، در «صف» مربوط به آن دوره منتظر می‌مانند. «صف» به لیست افراد متقاضی هر دوره گفته میشود که در یک گروه تلگرامی عمومی ثبت می‌شود. هرگاه که در یکی از دوره‌ها شرایط پذیرش عضو جدید فراهم باشد، اولین نفر از صف آن دوره، وارد مرحله مصاحبه‌ی ورود به برنامه می‌شود. هر کدام از دوره‌ها صف مخصوص به خود را دارند. در هر کدام از این صف‌ها، متقاضیان ورود به آن دوره، به ترتیب در یک لیست قرار گرفته‌اند.

صفی را که مشتریان نانوایی تشکیل می‌دهند تا به نوبت، نان خریداری کنند در نظر بگیرید. وقتی در نانوایی، سرعت پخت نان از سرعت ورود مشتری جدید به نانوایی کمتر است، نیاز به تشکیل صف ایجاد می‌شود. در این صف هر خریدار، با نگاه به صف متوجه محل حضور خود در صف می‌شود و می‌داند نفر چندم است. این اتفاق در صف نانوایی به این دلیل است که مشتریان به شکل فیزیکی در کنار هم قرار دارند. حال باید دید در صف دوره‌های برنامه، متقاضیان چطور می‌توانند صف را ببینند و از جایگاه خود در آن مطّلع شوند.

«مسئولیت صف» مجموعه وظایفی‌ست که با انجام آن‌ها، صف برنامه CS Internship نیز کارکرد صف نانوایی را پیدا می‌کند. به کسی که مسئولیت صف را در طی یک هفته به عهده می‌گیرد «مسئول صف» گفته می شود. مسئولیت صف، از وظایفی‌ست که در طول هر اسپرینت به ازای هر تیم عملیاتی به یکی از کارآموزمنتور‌های آن تیم عملیاتی محوّل می‌شود؛ در برنامه CS Internship منظور از اسپرینت بازه‌ی زمانی بین هر جلسه‌ی تصمیم‌گیری عملیاتی تا جلسه‌ی بعدی می باشد.

شما در بخش «معرفی موضوع» با دلایل احساس نیاز به هر کدام از وظایف مسئول صف و هدف از ایجاد آن‌ها آشنا خواهید شد. در بخش «شرح جزئیات» تمام درخواست‌هایی را که از مسئول صف می‌شود، به همراه نحوه عملکرد صحیح در قبال درخواست و وظایف او توضیح داده شده‌است. مسئول صف، برای انجام کامل وظایف خود باید از ابزارهای مختلفی استفاده کند. بسیار اهمیت دارد که او با نحوه و هدف استفاده از این ابزارها آشنا باشد. هدف و نحوه استفاده از هر کدام از این ابزارها در خلال شرح وظایف مسئول صف و همچنین «فرآیند ورود به برنامه CS Internship»، فرآیندی که در طی آن اشخاصی مشارکت می‌کنند تا کارآموز جدیدی وارد برنامه شود، شرح داده شده‌است.

## مخاطب

با توجه به این که مسئولیت صف، از وظایف کارآموزمنتورهای برنامه CS Internship است، مخاطب این مستند تمامی اعضایی هستند که در برنامه، به عنوان کارآموزمنتور ایفای نقش می‌کنند. این مستند راهنمایی است برای شخصی که این وظیفه را در طول یک اسپرینت به عهده گرفته است. همچنین این مستند می‌تواند برای هریک از اعضای برنامه که نیاز دارند اطلاعاتی درباره استانداردهای مدیریت صف داشته باشند، مفید باشد.

## معرفی موضوع

در ابتدا لازم است که به تاریخچه کوتاهی از چگونگی شکل‌گیری احساس نیاز به نقش مسئول صف بپردازیم؛ آگاهی از این تاریخچه، به درک موضوعیت این مستند کمک می‌کند.

تعداد متقاضیان ورود به برنامه CS Internship، بیشتر از ظرفیت برنامه برای پذیرش آنان بود. متقاضیان در گروهی تلگرامی اضافه شده بودند و تخمینی از زمان ورود خود به برنامه نداشتند، حتی جایگاه خود در صف را نیز نمی‌‌دانستند. بسیاری از آنان حتی درک درستی از برنامه‌ای که در انتظار ورود به آن بودند، نداشتند. بعد از ماه‌ها انتظار، با حضور در جلسه مصاحبه، با برنامه CS Internshipآشنا می‌شدند. در چنین وضعیتی، حتی پیش می‌آمد که یک منتور، آماده به گرفتن کارآموز بود و متقاضی ورود به برنامه CS Internship نیز در صف حضور داشت، اما فرآیند کارآمدی برای تشخیص اینکه در شرایط پذیرش متقاضی هستیم، وجود نداشت و جلسه مصاحبه‌ای برای پذیرش متقاضی ورود به برنامه با توجه به این که یک منتور آماده‌ی گرفتن کارآموز است، هماهنگ نمی‌شد. در این شرایط مکانیزمی وجود نداشت که به کمک آن متوجه وجود این اشکالات در زمان وقوعشان شویم. برای مثال، هیچ راهی برای این که متوجه این نکته شویم که شرایط پذیرش کارآموز جدید را داریم یا خیر، وجود نداشت.

تدوین مسئولیت صف و تعیین مسئول صف، راهکاری بود که به ما کمک کرد تا در هر زمان به موقع از مشکلات آگاه شویم و شرایطی را فراهم کنیم که: 1) هر متقاضی بداند جایگاه چندم را در صف دارد.  2) از عدم برگزاری جلسه مصاحبه‌ی ورود به برنامه CS Internship در صورتی که امکان برگزاری آن واقعاً وجود داشته باشد و یا تأخیر در برگزاری آن به هر دلیلی جلوگیری کنیم و به طور خلاصه تمام مشکلات به وجود آمده را دست کم تعدیل کنیم. در ادامه، به شرح کلی فرآیند مدیریت کردن صف میپردازیم و راهکاری که برای حل مشکلات مذکور اتخاذ شده است، را شرح میدهیم.

## شرح جزئیات

در این بخش به توضیح مورد به مورد وظایف مسئول صف می‌پردازیم؛ این وظایف به طور کلی عبارت اند از:

1. ارسال پیام معرفی در گروه تلگرامی «CS Internship - Queue»
2. پاسخ به درخواست‌های مرتبط با صف
3. اضافه کردن متقاضی به پیش‌صف (Pre Queue)
4. اضافه کردن متقاضی به صف
5. حذف متقاضی از صف

در خلال شرح این وظایف، فرایند ورود متقاضی به برنامه نیز توضیح داده می‌شود.

### ارسال پیام معرفی در گروه تلگرامی «CS Internship - Queue»

در ابتدای هر اسپرینت لازم هست که مسئول صف پیامی جهت معرفی مسئولین صف در گروه تلگرامی صف ارسال کند تا اشخاصی که در این گروه هستند آگاه باشند که کارهای خودشان را از چه شخصی می‌توانند پیگیری کنند.

این پیام باید شامل اسم مسئول‌های صف در تمامی تیم‌های عملیاتی برنامه باشد. به همراه اسم هر کدام از مسئول‌ها آیدی تلگرامی آن شخص هم باید ذکر شود.

از آنجایی که برنامه به تعدادی تیم عملیاتی جدا از هم تقسیم شده است و هر تیم مسئول صف خودش را دارد این چالش وجود دارد که کدام از این مسئولان صف باید این پیام را ارسال کنند. برای حل کردن چنین چالشی با توجه به اینکه در زمان فعلی تمامی تیم های عملیاتی در یک روز اسپرینت خود را شروع می‌کنند، وظیفه ارسال پیام به عهده‌ی مسئول صفی است که از تمامیه تیم های عملیاتی، اسپرینت آن دیرتر شروع میشود. برای مثال تیم عملیاتی A در روز دوشنبه ساعت 21 شروع میشود این در حالی است که تیم B در همان روز در ساعت 16 شروع به کار میکند. در چنین شرایطی مسئول ارسال پیام معرفی در گروه تلگرامی مسئول صف تیم عملیاتی A است.

### پاسخ به درخواست‌های مرتبط با صف

با توجه به اینکه برنامه شامل تیم های عملیاتی متفاوتی است، هر تیم عملیاتی به طور مجزا مسئول صف مختص خود را دارد. مسئول صف هر تیم علمیاتی، درخواست‌هایی را که از افراد همان تیم عملیاتی دریافت می‌کند را انجام دهد.

### اضافه کردن متقاضی به پیش‌صف

هر شخصی ممکن است به طریقی با برنامه CS Internship آشنایی اولیه پیدا کند و علاقه‌مند باشد که وارد یکی از دوره‌های آن شود. در چنین شرایطی از مسئول صف خواسته می‌شود که متقاضی را به صف دوره مورد نظر اضافه کند. مسئول صف، بعد از آن که عهده‌دار اضافه کردن متقاضی به ‌صف شد، در ابتدا باید فرد متقاضی را به بیش صف دوره مورد نظر(Pre Queue) اضافه کند. برای اضافه کردن متقاضی به بیش صف (Pre Queue) کارهای زیر باید انجام شود:

1. **گفتگو با متقاضی**
2. **اضافه کردن متقاضی به گروه تلگرامی «CS Internship - Queue»**
3. **ثبت اطلاعات متقاضی در نرم افزار «OneNote»**

در ادامه، به توضیح موارد اول و سوم پرداخته شده است.

#### گفتگو با متقاضی

مسئول صف بعد از دریافت درخواست ها باید پیام خوش‌آمدگویی به متقاضی ارسال کند و یک گفتگو با متقاضی هماهنگ کند این گفتگو می تواند به صورت پیام متنی، صوتی و یا تماس تلفنی باشد و در این گفتگو:

1. برنامه را به او معرفی کند.
2. از او بخواهد با جستجو هشتگ #cs_internship در لینکدین و توئیتر با پنج نفر از اعضای برنامه CS Internship صحبت کند و طی این صحبت‌ها، با اهداف برنامه، ویژگی‌ها، قوانین و روند یادگیری در آن، آشنا شود.
3. به متقاضی اطلاع دهد که بعد از صحبت با پنج نفر، از طریق گروه تلگرامی «CS Internship - Queue» اعلام کند که با پنج نفر صحبت کرده‌است. باید به متقاضی اعلام کند که ترتیب افرادی که در صف هستند، بر اساس زمانیست که اعلام می‌کنند با پنج نفر صحبت کرده‌اند، نه بر اساس زمانی که وارد گروه تلگرامی صف شده‌اند.

#### اضافه کردن متقاضی به گروه تلگرامی «CS Internship - Queue»

پس از اینکه مسئول صف با متقاضی صحبت کرد، متقاضی را به گروه تلگرامی «CS Internship - Queue» اضافه میکند و با ارسال پیامی در گروه از متقاضی میخواهد با جستجو هشتگ #cs_internship در لینکدین و توئیتر با پنج نفر از اعضای برنامه CS Internship صحبت کند و بعد از صحبت با پنج نفر، در گروه اعلام کند که با پنج نفر صحبت کرده‌است تا در صف دوره مربوطه قرار بگیرد. در انتهای پیام مربوطه نام متقاضی را mention کرده و هشتگ نام دوره‌ای که متقاضی مایل به ورود در آن است، قرار داده شود. (مثال: #وب)

نکته ایی که باید مسئول صف در نظر داشته باشد این است که وظیفه پیگیری درخواست ها و کارهای آن متقاضی که به گروه تلگرامی اضافه کرده است را دارد. و این وظیفه مرتبط با مسئول صف همان تیم عملیاتی است و در صورتی که کار شخصی ناتمام باشد باید به مسئول صف بعدی در همان تیم عملیاتی ادامه کار را منتقل کند.

#### ثبت اطلاعات متقاضی در نرم افزار «OneNote»

پس از اینکه مسئول صف با متقاضی صحبت کرد، با توجه به اینکه متقاضی درخواست ورود به کدام دوره را دارد، اطلاعات متقاضی را در نرم افزار «OneNote»در پیش صف (Pre Queue) مربوط به همان دوره ثبت می‌کند. این صفحه برای تمام دوره‌های فعال که در حال گرفتن اینترن هستند، ایجاد شده است. برای هر متقاضی به اطلاعات زیر نیاز داریم:

1. نام متقاضی
2. نام معرفی‌کننده‌ی متقاضی(فردی که درخواست اضافه کردن متقاضی به صف را به مسئول صف اعلام می‌کند)
3. تاریخ آخرین ویرایش سطر (تاریخی که در آن، سطر جدید ایجاد شده است)
4. تاریخ معرفی شدن به برنامه CS Internship (تاریخی که درخواست اضافه شدن متقاضی به صف، به مسئول صف داده شده‌است)
5. آیدی تلگرام
6. شماره تماس
7. وضعیت فعلی متقاضی (in pre-queue)

### اضافه کردن متقاضی به صف

هنگامی که متقاضی با پنج نفر از اعضای برنامه صحبت کرد، در گروه صف اعلام میکند که این کار را‌ انجام داده است. مسئول صف بعد از دیدن این پیام، ابتدا باید در بورد Azure بک‌لاگ‌های مربوط به مصاحبه(interview)، که در اسپرینت جاری قرار دارند را چک کند؛ به صورت دقیق تر بایستی قسمت کامنت این کارت با عنوان Onboard for Interview که به کارآموزمنتورها اساین می‌شود را بررسی کند. سپس در صورتی که در کامنت‌ها پیامی مبنی بر انتقال فرد مصاحبه شونده به انتها صف یا عدم دسترسی به فرد (عدم پاسخگویی فرد) بود، اطلاعات مصاحبه‌شونده را به انتهای جدول Queue در نرم افزار «OneNote»واقع در صفحه صف منتقل‌کند. در گروه تلگرامی «CS Internship - Queue» پیام بروز رسانی صف را ارسال کند. در این پیام، باید اطلاع دهد که متقاضی، بنا به درخواست خودش به انتها صف منتقل میشود. سپس، نفر جدید که در گروه صف اعلام کرده بود که با ۵ نفر صحبت کرده است را به انتهای صف اضافه میکند. به عبارتی دیگر برای اضافه کردن افراد به انتهای صف، الویت با فردی است که از فرآیند مصاحبه انصراف داده است و خواستار انتقال به انتهای صف است.

به همین ترتیب مسئول صف پس از این که از آپدیت بودن صف ها تا قبل از اضافه کردن متقاضی جدید به صف مطمئن شد کارهای زیر را انجام می‌دهد:

1. مستندات موجود در نرم افزار «OneNote» را با توجه تاریخ اعلام آمادگی متقاضی(تاریخی که متقاضی اعلام کرده است با پنج نفر صحبت کرده است.) ویرایش کند؛ به این صورت که اطلاعات متقاضی را به انتهای جدول واقع در Program Courses => \[CourseName\] =>Queue => Queueاضافه می‌کند.
2. اطلاعات متقاضی را از جدول واقع در Program Courses => \[CourseName\] =>Queue =>Pre Queue حذف می‌کند.
3. پیامی از بروزرسانی صف درگروه تلگرامی «CS Internship - Queue» ارسال می‌کند. در این پیام، نام متقاضی در کنار نام بقیه‌ی متقاضیان با ترتیبی که در صف قرار دارند، نمایش داده می‌شود و باید در آن مشخص شود که متقاضی، نفر چندم صف و مایل به شرکت در کدام دوره است(» نام دوره مورد نظر## «در انتهای پیام نوشته شود).

### حذف متقاضی از صف

یکی از کارهایی که باید بعد از هر جلسه مصاحبه انجام ‌شود، به روزرسانی مستندات OneNote و گروه تلگرامی صف است. مسئول صف باید این کارها را انجام دهد. نحوه‌ انجام این کارها به شرح زیر است:

**آپدیت کردن صفحات مربوط به فرآیند صف:** مستندات OneNote به گونه‌ای باید ویرایش شوند که معلوم شود متقاضی، جلسه مصاحبه را پشت سر گذاشته است. وقتی لیست افرادی که باید به انتهای صف اضافه شوند را دریافت کرد، عدد ستون QueueRank افراد حاضر در لیست را بر می‌دارد و ستون Status توضیحات افراد را از حالت InQueue به InProgress تغییر می دهد. وضعیتInQueue برای کسانی هست که در صف هستند و منتظر هستند نوبت مصاحبه شان برسد و وضعیت InProgress برای کسانی هست که در مرحله بررسی تعهد هستند.

**بررسی قسمت Descussion در تسک مسئول صف:** مسئول صف باید در طول اسپرینت وضعیت کارت هایFinalize که برای کارآموزمنتورهای تیم عملیاتی خودش است، که Done شده اند را جهت رد یا قبول شدن تعهد مصاحبه شونده‌ها بررسی کند و براساس بررسی انجام داده شده وان نوت را بروز رسانی کند. اگر تعهد متقاضی قبول شده باشد و وارد یکی از دوره ها شده باشد، مسئول صف موظف است جدول‌های صف‌های دوره را در وان نوت و تلگرام را ویرایش کند و اطلاعات فرد را از جدول Queue به جدول Course منتقل کند. همچنین درصورتی که تعهد متقاضی رد شده باشد مسئول صف موظف است اطلاعات فرد را از جدول Queue به جدول Dropped منتقل کند.

**بروز رسانی صف دوره ها بعد از هر مصاحبه:** در صورتی که عنوان کارت Onboard for interview که شامل مصاحبه شونده است و به کارآموز منتور اختصاص داده شده است با عنوان بک لاگ متناسب نباشد و دان شده باشد مسئول صف موظف است درصورتی که این تسک برای کارآموزمنتور تیم عملیاتی خودش است، کامنت آن تسک را بررسی کند و صف دوره مربوطه را بروز رسانی کند. در گروه تلگرامی صف، باید طی پیامی اعلام شود که جلسه مصاحبه‌ی متقاضی برگزار شده است و به همین دلیل از صف حذف می‌شود. پیامی در گروه تلگرامی صف ارسال شود که ترتیب متقاضیان در صف برنامه را نشان دهد. مسئول صف باید به اولین نفر در صف اعلام کند که او نفر بعدی برای مصاحبه این دوره است.

### نکات کلی

تا به اینجا، وظایف مسئول صف را بررسی کردیم. در ادامه، به ذکر نکاتی می‌پردازیم که مسئول صف برای انجام وظایف خود به آن‌ها توجه کند. هر متقاضی، بسته به اینکه در کدام مرحله از ورود به برنامه CS Internship قرار دارد، در یکی از وضعیت‌های زیر قرار می‌گیرد که در مستندات OneNote نیز از آن‌ها برای نمایش وضعیت متقاضی استفاده می‌شود:

- in pre-queue
- in queue
- interviewed
- dropped
- in course

بعد از جلسه مصاحبه، اگر تصمیم گرفته شود که متقاضی شرایط ورود به برنامه CS Internship را ندارد، مسئول صف باید مستندات OneNote را ویرایش کند و اطلاعات مربوط به متقاضی را به بخش «Dropped» منتقل کند.

اگر متقاضی ورود به برنامه، زمانی که نوبتش رسیده است به مسئول صف بگوید که در حال حاضر امکان ورود به برنامه را ندارد، مسئول صف، باید او را از صف حذف کرده و اطلاعات او را در بخش «Dropped» درج ‌کند. اما در صورتی که متقاضی بخواهد ورود به برنامه را به زمان دیگری موکول کند، به درخواست خودش، باید او را به انتهای صف اضافه ‌کند. در تمامی جداول مربوط به صف، ستونی با عنوان «Update Date» وجود دارد که نشان دهنده‌ی تاریخ آخرین ویرایش سطر در جدول است. مسئول صف در صورت ایجاد یک سطر جدید و یا ویرایش یک سطر، باید تاریخ ویرایش را در این ستون ثبت کند.

مدت زمان در نظر گرفته شده برای انجام وظایف مربوط به مدیریت صف در برنامه CS Internship، به طور تقریبی ۱ ساعت تخمین زده شده است؛ به عبارتی هر کارآموزمنتوری که مسئولیت صف را بر عهده می‌گیرد، به طور تقریبی ۱ ساعت از زمانِ متعهد شده برای کارهای حوزه منتوری را صرف انجام کارهای مورد نیاز برای مدیریت صف خواهد کرد.

برای این مسئولیت، همانند دیگر وظایفی که در برنامه CS Internship به افراد محول می‌شود، یک تسک (Task) بر روی بُرد Operations Team ایجاد می‌شود که مدت زمان انجام آن نیز مشخص خواهد بود. با این تفاصیل، شخصی که مسئولیت مدیریت صف را بر عهده دارد تسکی با مدت زمان از پیش تعیین شده‌ی ۱ ساعت بر روی بُرد به نام او ثبت می‌شود. ایجاد و واگذار کردن این تسک به صورت هفتگی در هر جلسه اسپرینت، توسط مدیر اسپرینت انجام می‌شود.

چنانچه حجم کارهای مربوط به صف نیازمند زمان بیشتری باشد، مسئول صف می‌تواند از دیگر افراد حاضر در دوره کمک خواسته و بخشی از کار را به آن‌ها واگذار کند. همچنین این فرآیند باید بر روی بُرد ثبت شود؛ به این صورت که مسئول اصلی صف برای فردی که قرار است بخشی از وظایف مربوط به صف را انجام دهد، تسکی ایجاد کرده و بر روی بُرد با تعیین زمان لازم، به او اساین (Assign) می‌کند.

## آموزش‌دهنده‌ها

تمام کارآموزمنتورهایی که تجربه‌ی قبول این مسئولیت را داشته‌اند و برای انجام آن، آموزش دیده‌اند، می‌توانند این مستند را آموزش دهند.

## نحوه آموزش

آموزش‌دهنده ابتدا باید اطمینان حاصل کند که فردی که قرار است آموزش ببیند، این مستند را از قبل مطالعه کرده باشد. در غیر اینصورت، آموزش‌دهنده باید از او بخواهد که مستند را به طور کامل مطالعه کرده و سؤالات خود را جمع‌آوری نماید. پس از اینکه فرد این مستند را مطالعه کرد، آموزش‌دهنده باید جلسه‌ای را برای رفع سؤالات و ابهامات او ترتیب داده و با طرح سؤالاتی درباره‌ی گفتگویی که مسئول صف، با متقاضیان ورود به برنامه خواهد داشت، اطمینان حاصل کند که مسئول صف به هدف خود از این گفتگوها آگاه است. این نکته، اهمیت بالایی دارد با توجه به این که مسئول صف، یکی از معدود افرادی‌ست که با افراد خارج از برنامه CS Internship به طور مستقیم ارتباط دارد.

از آن جایی که مسئول صف باید از متقاضی بخواهد که با پنج نفر صحبت کند، شما به عنوان آموزش‌دهنده، باید اطمینان داشته باشید، مسئول صف به چرایی انجام این کار واقف است و توان پاسخ به سؤال‌های احتمالی متقاضی را درباره انجام این کار دارد.

اگر در این مستند، به ابزار یا نرم‌افزار خاصی اشاره شده است، آموزش‌دهنده می‌تواند در صورت نیاز، در جلسه، نحوه‌ی استفاده از این ابزارها را آموزش دهد.

## واژه‌نامه

1. **متقاضی:** کسی است که تمایل به شرکت در برنامه CS Internship را دارد. او فارغ از این که در صف یا در پیش‌صف قرار گرفته است یا خیر، متقاضی یا applicant نامیده می‌شود.
2. **صف:** صف یا queue ترتیبی که بر اساس آن، متقاضیان وارد برنامه CS Internship می‌شوند.
3. **پیش‌صف:** متقاضیانی که هنوز با پنج نفر راجع به برنامه CS Internship صحبت نکرده‌اند، در پیش‌صف یا pre-queue قرار دارند. هر متقاضی تنها بعد از صحبت با پنج نفر به صف اصلی برنامه اضافه می‌شود.
