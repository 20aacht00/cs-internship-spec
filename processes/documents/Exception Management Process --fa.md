# فرایند مدیریت استثنا

## مقدمه

در برنامه CS Internship ممکن است با مواردی مواجه شویم که اینترنی اعلام کند که نمی‌تواند طبق مطابق فرایند یا قانونی از برنامه پیش برود. به عبارت دیگر اینترن نیاز دارد برای او استثنایی قائل شویم. در این مستند فرایند مدیریت موارد استثنا تشریح می‌شود.

## مخاطب

مخاطب این داکیومنت تمام سطوح منتوری اعم از کارآموزمنتورها، دستیارمنتورها و منتورها هستند که باید از این فرایند آگاه باشند تا درصورتی که اینترن در موردی نیاز به استثنا داشت، او را راهنمایی کنند.

## معرفی موضوع

در این مستند، منظور از استثنا این است که فرایند یا قانونی داریم و مشخصا معلوم می‌کند که کار باید به چه صورت انجام شود، اما اینترن اعلام می‌کند که به دلیلی نمی‌تواند از آن فرایند یا قانون تبعیت کند. در برنامه CS Internship قوانین و فرایندهای لازم مدون شده است. اگر یک اینترن نمیتواند از آنها تبعیت کند و می‌خواهد برای مورد اون مستثنی باشد، باید شرح کاملی از شرایط خود را بصورت مکتوب یا ویس یا .... به کوردینتور خود اعلام کند. مورد مطرح شده توسط منتورها بررسی و نهایتا نتیجه آن اعلام می‌شود. باید توجه داشت که بررسی هر مورد استثنا در برنامه فقط یک بار انجام می‌شود و جواب قطعی داده می‌شود. بعد از به نتیجه رسیدن استثنا، بررسی مجدد انجام نمی‌شود.

## شرح جزئیات

این فرایند با درخواست خود اینترن بصورت زیر آغاز می‌شود:

1\. اینترن به کوردینتور خود اعلام می‌کند که برای موردی خاص نمی‌تواند طبق فرایند یا قانون موجود عمل کند.

2\. کوردینتور متن زیر را برای اینترن خود ارسال می‌کند تا اینترن بصورت کامل در جریان فرایند هندل کردن استثنا تو برنامه CSI قرار بگیرد.

“سلام.

در برنامه CS Internship فرایندها و قوانینی داریم که لازم هست مطابق آنها عمل کنید.

اما درصورتی که به موردی خورده‌اید که نیاز به استثنا دارید می‌توانید درخواست خود را مطرح کنید.

برای این کار لازم است شرح کاملی از درخواست و شرایط خود را بصورت کامل تهیه کنید و برای کوردینتور خود ارسال کنید. پس از بررسی های لازم، کوردینتیور نتیجه را به اطلاع شما میرساند.

توجه داشته باشید که:

مورد استثنا فقط یک بار بررسی می‌شود و نتیجه اعلام شده آن قطعی و غیرقابل تغییر است.

نتیجه اعلام شده فقط و فقط برای استثنا شما کاربرد دارد و مخصوص حالت اعلام شده شما هست. بنابراین نتیجه اعلام شده برای حالات مشابه دیگر قابل استفاده و استناد نیست. “

3\. اینترن بعد از خواندن این متن در صورتی که همچنان احساس نیاز به استثنا بکند، شرح کامل از شرایط و مورد خودش به کوردینتور می‌دهد.

4\. کوردینتور این شرح را در گروه منتورها در تاپیک Exception Mgmt ارسال می‌کند و یک منتور را منشن می‌کند و از او می‌خواهد که پیگیر این استثنا باشد.

5\. منتور مسئول در گروه و تاپیک وارد تعامل با منتورهای دیگر می‌شود و نظر همه منتورها رو جمع می‌کند.

در این مرحله هر منتور بعد از اینکه به شرح استنثا (که خود اینترن آماده کرده است) آگاه شد، به صورت شخصی و با بررسی میزان هزینه‌های احتمالی که ممکنه این استثنا برای برنامه داشته باشد و براساس قضاوت شخصی خودش نظر می‌دهند. نتیجه نظر منتور به دو صورت زیر می‌تواند باشد:

موافق: یعنی منتور موافق با استثنا هست. با اعلام موافقت با استثنا، منتور موظف هست که لیست کارهایی که باید انجام بشود تا آن استثنا خللی در برنامه بوجود نیاورد را به صورت لیست اعلام کند.

مخالف: یعنی منتور با استثنا قرار دادن این مورد موافق نیست و تنها لازم هست عدم موافقت خود را اعلام کند.

6\. منتور مسئول بعد مشخص شدن نظر خود و تمام منتورهای دیگر، نتیجه را آماده و به کوردینتور اعلام می‌کند. آماده سازی نتیجه به این صورت انجام میشود:

درصورتی که بیش از نیمی از منتورها با استثنا شدن این مورد موافقت کرده باشن، استثنا مورد قبول هست و در غیر اینصورت مورد قبول نیست.

درصورتی که نتیجه مورد استثنا، «موافقت» باشد، منتور مسئول باید اجماعی از کارهایی که برای آن استثنا انجام شود را آماده کند و به کوردینتور بدهد.

درصورتی که نتیجه عدم موافقت با استثنا هست، منتور مسئول فقط مخالفترا به کوردینتور اعلام میکند.

7\. کوردینتور درصورت موافقت با استثنا برای کارهای لیست شده برنامه‌ریزی میکند و در صورت نیاز بکلاگ و تسک میزند و موافقت را به اینترن خودش اعلام میکند. در این مرحله کوردینتور باید از انجام کارهای اون لیست اطمینان حاصل کند. درصورت مخالفت با استثنا، تنها عدم موافقت رو به اینترن خودش اعلام میکند.

## واژه‌نامه

کوردینیتور: به نقشی که تمام امورات و کارهای از جنس هماهنگی‌های مربوط به اینترن را انجام می‌دهد، کوردینیتور گفته می‌شود؛ کارهایی از قبیل هماهنگ‌کردن جلسات، انجام اطلاع‌رسانی‌ها، تحویل فایل استپ و دریافت گزارشات، به‌روز نگه‌داشتن پروفایل اینترن و ... . کوردینیتور نقشی مربوط به سطح کارآموزمنتوری است.
